<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; } </style>
</head>
<body>

<hr>
<div class="mx-4">
<div class="card" >
<h1 class="card-header display-5">13 Chapter - 13</h1>
<div class="small m-4">
story
</div>
<div class="card-body display-6">

॥ त्रयोदशोऽध्यायः ॥<br>
ध्यानं<br>
ॐ बालार्कमण्डलाभासां चतुर्बाहुं त्रिलोचनां ।<br>
पाशाङ्कुश वराभीतीर्धारयन्तीं शिवां भजे ॥<br>
<br>
ॐ ऋषिरुवाच ॥ १॥<br>
<br>
एतत्ते कथितं भूप देवीमाहात्म्यमुत्तमम् ।<br>
एवं प्रभावा सा देवी ययेदं धार्यते जगत् ॥ २॥<br>
<br>
विद्या तथैव क्रियते भगवद्विष्णुमायया ।<br>
तया त्वमेष वैश्यश्च तथैवान्ये विवेकिनः ॥ ३॥<br>
<br>
मोह्यन्ते मोहिताश्चैव मोहमेष्यन्ति चापरे ।<br>
तामुपैहि महाराज शरणं परमेश्वरीम् ॥ ४॥<br>
<br>
आराधिता सैव नृणां भोगस्वर्गापवर्गदा ॥ ५॥<br>
<br>
मार्कण्डेय उवाच ॥ ६॥<br>
<br>
इति तस्य वचः श्रुत्वा सुरथः स नराधिपः ॥ ७॥<br>
<br>
प्रणिपत्य महाभागं तमृषिं शंसितव्रतम् ।<br>
निर्विण्णोऽतिममत्वेन राज्यापहरणेन च ॥ ८॥<br>
<br>
जगाम सद्यस्तपसे स च वैश्यो महामुने ।<br>
सन्दर्शनार्थमम्बाया नदीपुलिनसंस्थितः ॥ ९॥<br>
<br>
स च वैश्यस्तपस्तेपे देवीसूक्तं परं जपन् ।<br>
तौ तस्मिन् पुलिने देव्याः कृत्वा मूर्तिं महीमयीम् ॥ १०॥<br>
<br>
अर्हणां चक्रतुस्तस्याः पुष्पधूपाग्नितर्पणैः ।<br>
निराहारौ यताहारौ तन्मनस्कौ समाहितौ ॥ ११॥<br>
<br>
ददतुस्तौ बलिं चैव निजगात्रासृगुक्षितम् ।<br>
एवं समाराधयतोस्त्रिभिर्वर्षैर्यतात्मनोः ॥ १२॥<br>
<br>
परितुष्टा जगद्धात्री प्रत्यक्षं प्राह चण्डिका ॥ १३॥<br>
<br>
देव्युवाच ॥ १४॥<br>
<br>
यत्प्रार्थ्यते त्वया भूप त्वया च कुलनन्दन ।<br>
मत्तस्तत्प्राप्यतां सर्वं परितुष्टा ददामि तत् ॥ १५॥<br>
<br>
मार्कण्डेय उवाच ॥ १६॥<br>
<br>
ततो वव्रे नृपो राज्यमविभ्रंश्यन्यजन्मनि ।<br>
अत्रैव च निजं राज्यं हतशत्रुबलं बलात् ॥ १७॥<br>
<br>
सोऽपि वैश्यस्ततो ज्ञानं वव्रे निर्विण्णमानसः ।<br>
ममेत्यहमिति प्राज्ञः सङ्गविच्युतिकारकम् ॥ १८॥<br>
<br>
देव्युवाच ॥ १९॥<br>
<br>
स्वल्पैरहोभिर्नृपते स्वं राज्यं प्राप्स्यते भवान् ॥ २०॥<br>
<br>
हत्वा रिपूनस्खलितं तव तत्र भविष्यति ॥ २१॥<br>
<br>
मृतश्च भूयः सम्प्राप्य जन्म देवाद्विवस्वतः ॥ २२॥<br>
<br>
सावर्णिको नाम मनुर्भवान्भुवि भविष्यति ॥ २३॥<br>
<br>
वैश्यवर्य त्वया यश्च वरोऽस्मत्तोऽभिवाञ्छितः ॥ २४॥<br>
<br>
तं प्रयच्छामि संसिद्ध्यै तव ज्ञानं भविष्यति ॥ २५॥<br>
<br>
मार्कण्डेय उवाच ॥ २६॥<br>
<br>
इति दत्त्वा तयोर्देवी यथाभिलषितं वरम् ।<br>
बभूवान्तर्हिता सद्यो भक्त्या ताभ्यामभिष्टुता ॥ २७॥<br>
<br>
एवं देव्या वरं लब्ध्वा सुरथः क्षत्रियर्षभः ।<br>
सूर्याज्जन्म समासाद्य सावर्णिर्भविता मनुः ॥ २८॥<br>
<br>
एवं देव्या वरं लब्ध्वा सुरथः क्षत्रियर्षभः ।<br>
सूर्याज्जन्म समासाद्य सावर्णिर्भविता मनुः ॥ क्लीं ॐ ॥<br>
<br>
॥ इति श्रीमार्कण्डेयपुराणे सावर्णिके मन्वन्तरे देवीमाहात्म्ये<br>
सुरथवैश्ययोर्वरप्रदानं नाम त्रयोदशोऽध्यायः ॥ १३॥
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
