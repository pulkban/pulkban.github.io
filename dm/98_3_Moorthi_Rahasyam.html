<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; } </style>
</head>
<body>

<hr>
<div class="mx-4">
<div class="card" >
<h1 class="card-header display-5">Moorthi Rahasyam</h1>
<div class="small m-4">
story
</div>
<div class="card-body display-6">

मूर्तिरहस्यम् <br>
ऋषिरुवाच ॥<br>
<br>
नन्दा भगवती नाम या भविष्यति नन्दजा ।<br>
स्तुता सा पूजिता भक्त्या वशीकुर्याज्जगत्त्रयम् ॥ १॥<br>
<br>
कनकोत्तमकान्तिः सा सुकान्तिकनकाम्बरा ।<br>
देवी कनकवर्णाभा कनकोत्तमभूषणा ॥ २॥<br>
<br>
कमलाङ्कुशपाशाब्जैरलङ्कृतचतुर्भुजा ।<br>
इंदिरा कमला लक्ष्मीः सा श्रीरुक्माम्बुजासना ॥ ३॥<br>
<br>
या रक्तदन्तिका नाम देवी प्रोक्ता मयानघ ।<br>
तस्याः स्वरूपं वक्ष्यामि श‍ृणु सर्वभयापहम् ॥ ४॥<br>
<br>
रक्ताम्बरा रक्तवर्णा रक्तसर्वाङ्गभूषणा ।<br>
रक्तायुधा रक्तनेत्रा रक्तकेशातिभीषणा ॥ ५॥<br>
<br>
रक्ततीक्ष्णनखा रक्तदशना रक्तदंतिका ।<br>
पतिं नारीवानुरक्ता देवी भक्तं भजेज्जनम् ॥ ६॥<br>
<br>
वसुधेव विशाला सा सुमेरुयुगलस्तनी ॥<br>
दीर्घौ लम्बावतिस्थूलौ तावतीव मनोहरौ ॥ ७॥<br>
<br>
कर्कशावतिकान्तौ तौ सर्वानन्दपयोनिधी ।<br>
भक्तान्संपाययेद्देवी सर्वकामदुधौ स्तनौ ॥ ८॥<br>
<br>
खड्गंपात्रं च मुसलं लाङ्गलं च बिभर्ति सा ।<br>
आख्याता रक्तचामुण्डा देवी योगेश्वरीति च ॥ ९॥<br>
<br>
अनया व्याप्तमखिलं जगत्स्थावरजङ्गमम् ।<br>
इमां यः पूजयेद्भक्त्या स व्याप्नोति चराचरम् ॥ १०॥<br>
<br>
अधीते य इमं नित्यं रक्तदन्त्या वपुःस्तवम् ।<br>
तं सा परिचरेद्देवी पतिं प्रियमिवाङ्गना ॥ ११॥<br>
<br>
शाकम्भरी नीलवर्णा नीलोत्पलविलोचना ।<br>
गम्भीरनाभिस्त्रिवलीविभूषिततनूदरी ॥ १२॥<br>
<br>
सुकर्कशसमोत्तुङ्गवृत्तपीनघनस्तनी ।<br>
मुष्टिं शिलीमुखापूर्णं कमलं कमलालया ॥ १३॥<br>
<br>
पुष्पपल्लवमूलादिफलाढ्यं शाकसञ्चयम् ।<br>
काम्यानन्तरसैर्युक्तं क्षुत्तृण्मृत्युभयापहम् ॥ १४॥<br>
<br>
कार्मुकं च स्फुरत्कान्ति बिभ्रती परमेश्वरी ।<br>
शाकम्भरी शताक्षी सा सैव दुर्गा प्रकीर्तिता ॥ १५॥<br>
<br>
विशोका दुष्टदमनी शमनी दुरितापदाम्<br>
उमा गौरी सती चण्डी कालिका सा च पार्वती<br>
<br>
शाकम्भरीं स्तुवन्ध्यायन् जपन्सम्पूजयन्नमन् ।<br>
अक्षव्यमश्नुते शीघ्रमन्नपानामृतं फलम् ॥ १६॥<br>
<br>
भीमापि नीलवर्णा सा दंष्ट्रादशनभासुरा ।<br>
विशाललोचना नारी वृत्तपीनपयोधरा ॥ १७॥<br>
<br>
चन्द्रहासं च डमरुं शिरःपात्रं च बिभ्रती ।<br>
एकवीरा कालरात्रिः सैवोक्ता कामदा स्तुता ॥ १८॥<br>
<br>
तेजोमण्डलदुर्धर्षा भ्रामरी चित्रकान्तिभृत् ।<br>
चित्रानुलेपना देवी चित्राभरणभूषिता ॥ १९॥<br>
<br>
चित्रभ्रमरपाणिः सा महामारीति गीयते ।<br>
इत्येता मूर्तयो देव्या याः ख्याता वसुधाधिप ।<br>
<br>
जगन्मातुश्चण्डिकायाः कीर्तिताः कामधेनवः ॥ २०॥<br>
इदं रहस्यं परमं न वाच्यं कस्यचित्त्वया ।<br>
<br>
व्याख्यानं दिव्यमूर्तीनामभीष्टफलदायकम् ॥ २१॥<br>
तस्मात्सर्वप्रयत्नेन देवीं जप निरंतरम् ॥ २२॥<br>
<br>
सप्तजन्मार्जितैर्घोरैर्ब्रह्महत्यासमैरपि<br>
पाठमात्रेण मंत्राणां मुच्यते सर्वकिल्बिषैः<br>
<br>
देव्या ध्यानं मयाख्यातं गुह्याद्गुह्यतरं महत् ।<br>
तस्मात् सर्वप्रयत्नेन सर्वकामफलप्रदम्<br>
<br>
सर्वरूपमयी देवी सर्वं देवीमयं जगत्<br>
अतोऽहं विश्वरूपां तां नमामि परमेश्वरीम्<br>
<br>
इति श्रीमार्कण्डेयपुराणे सावर्णिके मन्वन्तरे देवीमाहात्म्ये<br>
मूर्तिरहस्यं सम्पूर्णम् ॥ <br>
<br>

</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
