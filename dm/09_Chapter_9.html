<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; } </style>
</head>
<body>

<hr>
<div class="mx-4">
<div class="card" >
<h1 class="card-header display-5">09 Chapter - 9</h1>
<div class="small m-4">
story
</div>
<div class="card-body display-6">

॥ नवमोऽध्यायः ॥<br>
<br>
ध्यानं<br>
ॐ बन्धूक काञ्चननिभं रुचिराक्षमालां<br>
पाशाङ्कुशौ च वरदां निजबाहुदण्डैः ।<br>
बिभ्राणमिन्दु शकला भरणm त्रिनेत्रं<br>
अर्धाम्बिकेशमनिशं वपुराश्रयामि ॥<br>
<br>
ॐ राजोवाच ॥ १॥<br>
<br>
विचित्रमिदमाख्यातं भगवन् भवता मम ।<br>
देव्याश्चरितमाहात्म्यं रक्तबीजवधाश्रितम् ॥ २॥<br>
<br>
भूयश्चेच्छाम्यहं श्रोतुं रक्तबीजे निपातिते ।<br>
चकार शुम्भो यत्कर्म निशुम्भश्चातिकोपनः ॥ ३॥<br>
<br>
ऋषिरुवाच ॥ ४॥<br>
<br>
चकार कोपमतुलं रक्तबीजे निपातिते ।<br>
शुम्भासुरो निशुम्भश्च हतेष्वन्येषु चाहवे ॥ ५॥<br>
<br>
हन्यमानं महासैन्यं विलोक्यामर्षमुद्वहन् ।<br>
अभ्यधावन्निशुम्भोऽथ मुख्ययासुरसेनया ॥ ६॥<br>
<br>
तस्याग्रतस्तथा पृष्ठे पार्श्वयोश्च महासुराः ।<br>
सन्दष्टौष्ठपुटाः क्रुद्धा हन्तुं देवीमुपाययुः ॥ ७॥<br>
<br>
आजगाम महावीर्यः शुम्भोऽपि स्वबलैर्वृतः ।<br>
निहन्तुं चण्डिकां कोपात्कृत्वा युद्धं तु मातृभिः ॥ ८॥<br>
<br>
ततो युद्धमतीवासीद्देव्या शुम्भनिशुम्भयोः ।<br>
शरवर्षमतीवोग्रं मेघयोरिव वर्षतोः ॥ ९॥<br>
<br>
चिच्छेदास्ताञ्छरांस्ताभ्यां चण्डिका स्वशरोत्करैः ।<br>
ताडयामास चाङ्गेषु शस्त्रौघैरसुरेश्वरौ ॥ १०॥<br>
<br>
निशुम्भो निशितं खड्गं चर्म चादाय सुप्रभम् ।<br>
अताडयन्मूर्ध्नि सिंहं देव्या वाहनमुत्तमम् ॥ ११॥<br>
<br>
ताडिते वाहने देवी क्षुरप्रेणासिमुत्तमम् ।<br>
निशुम्भस्याशु चिच्छेद चर्म चाप्यष्टचन्द्रकम् ॥ १२॥<br>
<br>
छिन्ने चर्मणि खड्गे च शक्तिं चिक्षेप सोऽसुरः ।<br>
तामप्यस्य द्विधा चक्रे चक्रेणाभिमुखागताम् ॥ १३॥<br>
<br>
कोपाध्मातो निशुम्भोऽथ शूलं जग्राह दानवः ।<br>
आयातं मुष्टिपातेन देवी तच्चाप्यचूर्णयत् ॥ १४॥<br>
<br>
आविद्याथ गदां सोऽपि चिक्षेप चण्डिकां प्रति ।<br>
सापि देव्यास् त्रिशूलेन भिन्ना भस्मत्वमागता ॥ १५॥<br>
<br>
ततः परशुहस्तं तमायान्तं दैत्यपुङ्गवम् ।<br>
आहत्य देवी बाणौघैरपातयत भूतले ॥ १६॥<br>
<br>
तस्मिन्निपतिते भूमौ निशुम्भे भीमविक्रमे ।<br>
भ्रातर्यतीव सङ्क्रुद्धः प्रययौ हन्तुमम्बिकाम् ॥ १७॥<br>
<br>
स रथस्थस्तथात्युच्चैर्गृहीतपरमायुधैः ।<br>
भुजैरष्टाभिरतुलैर्व्याप्याशेषं बभौ नभः ॥ १८॥<br>
<br>
तमायान्तं समालोक्य देवी शङ्खमवादयत् ।<br>
ज्याशब्दं चापि धनुषश्चकारातीव दुःसहम् ॥ १९॥<br>
<br>
पूरयामास ककुभो निजघण्टास्वनेन च ।<br>
समस्तदैत्यसैन्यानां तेजोवधविधायिना ॥ २०॥<br>
<br>
ततः सिंहो महानादैस्त्याजितेभमहामदैः ।<br>
पूरयामास गगनं गां तथैव दिशो दश ॥ २१॥<br>
<br>
ततः काली समुत्पत्य गगनं क्ष्मामताडयत् ।<br>
कराभ्यां तन्निनादेन प्राक्स्वनास्ते तिरोहिताः ॥ २२॥<br>
<br>
अट्टाट्टहासमशिवं शिवदूती चकार ह ।<br>
thai-sh शब्दैरसुरास्त्रेसुः शुम्भः कोपं परं ययौ ॥ २३॥<br>
<br>
दुरात्मंस्तिष्ठ तिष्ठेति व्याजहाराम्बिका यदा ।<br>
तदा जयेत्यभिहितं देवैराकाशसंस्थितैः ॥ २४॥<br>
<br>
शुम्भेनागत्य या शक्तिर्मुक्ता ज्वालातिभीषणा ।<br>
आयान्ती वह्निकूटाभा सा निरस्ता महोल्कया ॥ २५॥<br>
<br>
सिंहनादेन शुम्भस्य व्याप्तं लोकत्रयान्तरम् ।<br>
निर्घातनिःस्वनो घोरो जितवानवनीपते ॥ २६॥<br>
<br>
शुम्भमुक्ताञ्छरान्देवी शुम्भस्तत्प्रहिताञ्छरान् ।<br>
चिच्छेद स्वशरैरुग्रैः शतशोऽथ सहस्रशः ॥ २७॥<br>
<br>
ततः सा चण्डिका क्रुद्धा शूलेनाभिजघान तम् ।<br>
स तदाभिहतो भूमौ मूर्च्छितो निपपात ह ॥ २८॥<br>
<br>
ततो निशुम्भः सम्प्राप्य चेतनामात्तकार्मुकः ।<br>
आजघान शरैर्देवीं कालीं केसरिणं तथा ॥ २९॥<br>
<br>
पुनश्च कृत्वा बाहूनामयुतं दनुजेश्वरः ।<br>
चक्रायुधेन दितिजश्छादयामास चण्डिकाम् ॥ ३०॥<br>
<br>
ततो भगवती क्रुद्धा दुर्गा दुर्गार्तिनाशिनी ।<br>
चिच्छेद thaani चक्राणि स्वशरैः सायकांश्च तान् ॥ ३१॥<br>
<br>
ततो निशुम्भो वेगेन गदामादाय चण्डिकाम् ।<br>
अभ्यधावत वै हन्तुं दैत्य senaa समावृतः ॥ ३२॥<br>
<br>
तस्यापतत एवाशु गदां चिच्छेद चण्डिका ।<br>
खड्गेन शितधारेण स च शूलं समाददे ॥ ३३॥<br>
<br>
शूलहस्तं समायान्तं निशुम्भममरार्दनम् ।<br>
हृदि विव्याध शूलेन वेगाविद्धेन चण्डिका ॥ ३४॥<br>
<br>
भिन्नस्य तस्य शूलेन हृदयान्निःसृतोऽपरः ।<br>
महाबलो महावीर्यस्तिष्ठेति पुरुषो वदन् ॥ ३५॥<br>
<br>
तस्य निष्क्रामतो देवी प्रहस्य स्वनवत्ततः ।<br>
शिरश्चिच्छेद खड्गेन ततोऽसावपतद्भुवि ॥ ३६॥<br>
<br>
ततः सिंहश्चखादोग्रm दंष्ट्राक्षुण्ण शिरोधरान् ।<br>
असुरांस्तांस्तथा काली शिवदूती तथापरान् ॥ ३७॥<br>
<br>
कौमारीशक्तिनिर्भिन्नाः केचिन्नेशुर्महासुराः ।<br>
ब्रह्माणीमन्त्रपूतेन तोयेनान्ये निराकृताः ॥ ३८॥<br>
<br>
माहेश्वरीत्रिशूलेन भिन्नाः पेतुस्तथापरे ।<br>
वाराहीतुण्डघातेन केचिच्चूर्णीकृता भुवि ॥ ३९॥<br>
<br>
खण्डं खण्डं च चक्रेण वैष्णव्या दानवाः कृताः ।<br>
वज्रेण चैन्द्रीहस्ताग्र विमुक्तेन तथापरे ॥ ४०॥<br>
<br>
केचिद्विनेशुरसुराः केचिन्नष्टा महाहवात् ।<br>
भक्षिताश्चापरे काली शिवदूती मृगाधिपैः ॥ ४१॥<br>
<br>
॥ इति श्रीमार्कण्डेयपुराणे सावर्णिके मन्वन्तरे देवीमाहात्म्ये<br>
निशुम्भवधो नाम नवमोऽध्यायः ॥ ९॥<br>
<br>
Shri Durgarppanamastu
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
