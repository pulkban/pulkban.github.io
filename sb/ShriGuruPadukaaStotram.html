<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Guru Padukaa Stotram</h1>
<h1 class="card-header display-5">गुरु पादुका स्तोत्रम्</h1>
<div class="card-body display-6">

<h1>गुरु पादुका स्तोत्रम्<br></h1>
<br>
अनन्तसंसार समुद्रतार नौकायिताभ्यां गुरुभक्तिदाभ्याम् ।<br>
वैराग्य साम्राज्य दपूजनाभ्यां नमो नमः श्रीगुरुपादुकाभ्याम् ॥ 1 ॥<br>
<br>
कवित्ववाराशि निशाकराभ्यां दौर्भाग्य दावां बुदमालि काभ्याम् ।<br>
दूरिकृतानम्र विपत्ततिभ्यां नमो नमः श्रीगुरुपादुकाभ्याम् ॥ 2 ॥<br>
<br>
नता ययोः श्रीपतितां समीयुः कदाचिदप्याशु दरिद्रवर्याः ।<br>
मूकाश्र्च वाचस्पतितां हि ताभ्यां नमो नमः श्रीगुरुपादुकाभ्याम् ॥ 3 ॥<br>
<br>
नालीकनीकाश पदाहृताभ्यां नानाविमोहादि निवारिकाभ्याम् ।<br>
नमज्जनाभीष्ट ततिप्रदाभ्यां नमो नमः श्रीगुरुपादुकाभ्याम् ॥ 4 ॥<br>
<br>
नृपालि मौलिव्रजरत्नकान्ति सरिद्विराजत् झषकन्यकाभ्याम् ।<br>
नृपत्वदाभ्यां नतलोकपङ्कते: नमो नमः श्रीगुरुपादुकाभ्याम् ॥ 5 ॥<br>
<br>
पापान्धकारार्क परम्पराभ्यां तापत्रयाहीन्द्र खगेश्र्वराभ्याम् ।<br>
जाड्याब्धि संशोषण वाडवाभ्यां नमो नमः श्रीगुरुपादुकाभ्याम् ॥ 6 ॥<br>
<br>
शमादिषट्क प्रदवैभवाभ्यां समाधिदान व्रतदीक्षिताभ्याम् ।<br>
रमाधवान्ध्रिस्थिर भक्तिदाभ्यां नमो नमः श्रीगुरुपादुकाभ्याम् ॥ 7 ॥<br>
<br>
स्वार्चापराणां अखिलेष्टदाभ्यां स्वाहासहायाक्ष धुरन्धराभ्याम् ।<br>
स्वान्ताच्छ भाव प्रदपूज नाभ्यां नमो नमः श्रीगुरुपादुकाभ्याम् ॥ 8 ॥<br>
<br>
कामादिसर्प व्रजगारुडाभ्यां विवेकवैराग्य निधिप्रदाभ्याम् ।<br>
बोधप्रदाभ्यां दृतमोक्षदाभ्यां नमो नमः श्रीगुरुपादुकाभ्याम् ॥ 9 ॥<br>



</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 

