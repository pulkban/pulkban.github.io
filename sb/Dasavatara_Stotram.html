<!DOCTYPE html>
<html>
<head>
<meta name="viewport" content="width=device-width, initial-scale=1">
<style>
body {
  font-family: "Lato", sans-serif;
}
</style>
</head>
<body bgcolor="seashell">

<h1>दशावतारस्तुति<br></h1>
<h1>Dashavatara stuti<br></h1>
<p>
नामस्मरणादन्योपायं न हि पश्यामो भवतरणे ।<br />
राम हरे कृष्ण हरे तव नाम वदामि सदा नृहरे ॥ </p>
<p>वेदोद्धारविचारमते सोमकदानवसंहरणे<br />
मीनाकारशरीर नमो हरि भक्तं ते परिपालय माम् ॥ १ ॥ </p>
<p>मन्थानाचलधारणहेतो देवासुर परिपाल विभो<br />
कूर्माकारशरीर नमो हरि भक्तं ते परिपालय माम् ॥ २ ॥ </p>
<p>भूचोरकहर पुण्यमते क्रीढोद्धृतभूदेशहरे<br />
क्रोढाकार शरीर नमो हरि भक्तं ते परिपालय माम् ॥ ३ ॥ </p>
<p>हिरण्यकशिपुच्छेदनहेतो प्रह्लादाऽभयधारणहेतो<br />
नरसिंहाच्युतरूप नमो हरि भक्तं ते परिपालय माम् ॥ ४ ॥ </p>
<p>बलिमदभञ्जन विततमते पादोद्वयकृतलोककृते<br />
वटुपटुवेष मनोज्ञ नमो हरि भक्तं ते परिपालय माम् ॥ ५ ॥ </p>
<p>क्षितिपतिवम्शसम्भवमूर्ते क्षितिपतिरक्षाक्षतमूर्ते<br />
भृगुपतिरामवरेण्य नमो हरि भक्तं ते परिपालय माम् ॥ ६ ॥ </p>
<p>सीतावल्लभ दाशरथे दशरथनन्दन लोकगुरो<br />
रावणमर्दन राम नमो हरि भक्तं ते परिपालय माम् ॥ ७ ॥ </p>
<p>कृष्णानन्त कृपाजलधे कंसारे कमलेश हरे<br />
कालियमर्दन कृष्ण नमो हरि भक्तं ते परिपालय माम् ॥ ८ ॥ </p>
<p>त्रिपुरसती मानविहरणा त्रिपुरविजयमार्गनरूपा<br />
शुद्धज्ञानविबुद्ध नमो भक्तां ते परिपालय माम् ॥ ९ ॥ </p>
<p>शिष्टजनावन दुष्टहर खगतुरगोत्तमवाहन ते<br />
कल्किरूपपरिपाल नमो भक्तां ते परिपालय माम् ॥ १० ॥ </p>
<p>नामस्मरणादन्य़ोपायं न हि पश्यामो भवतरणे<br />
राम हरे कृष्ण हरे तव नाम वदामि सदा नृहरे ॥ ११ ॥ </p>

</body>
</html> 
