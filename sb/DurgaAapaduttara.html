<!DOCTYPE html>
<html>
<head>
<meta name="viewport" content="width=device-width, initial-scale=1">
<style>
body {
  font-family: "Lato", sans-serif;
}
</style>
</head>
<body bgcolor="seashell">

<h1>दुर्गापदुद्धारस्तवराजः</h1>
<h1>Durga Aapaduttara Stavaraja</h1>

<big>
Started 6-Jan-2023<br>
<br>
नमस्ते शरण्ये शिवे सानुकम्पे नमस्ते जगद्व्यापिके विश्वरूपे ।<br>
नमस्ते जगद्वन्द्य पादारविन्दे नमस्ते जगत्तारिणि त्राहि दुर्गे ॥ १॥ <br>
<br>
नमस्ते जगच्चिन्त्यमानस्वरूपे नमस्ते महायोगिविज्ञानरूपे ।<br>
नमस्ते नमस्ते सदानन्द रूपे नमस्ते जगत्तारिणि त्राहि दुर्गे ॥ २॥ <br>
<br>
अनाथस्य दीनस्य तृष्णातुरस्य भयार्तस्य भीतस्य बद्धस्य जन्तोः ।<br>
त्वमेका गतिर्देवि निस्तारकर्त्री नमस्ते जगत्तारिणि त्राहि दुर्गे ॥ ३॥ <br>
<br>
अरण्ये रणे दारुणे शत्रुमध्ये जले सङ्कटे राजगेहे प्रवाते ।<br>
त्वमेका गतिर्देवि निस्तार हेतुर्नमस्ते जगत्तारिणि त्राहि दुर्गे ॥ ४॥ <br>
Ended 6-Jan-2023<br>
<br>
Started 10-Jan-2023<br>
अपारे महादुस्तरेऽत्यन्तघोरे विपत्सागरे मज्जतां देहभाजाम् ।<br>
त्वमेका गतिर्देवि निस्तार नेका नमस्ते जगत्तारिणि त्राहि दुर्गे ॥ ५॥ <br>
<br>
नमश्चण्डिके चण्ड दोर्दण्डलीला समुत्खण्डिता खण्डलाशेषशत्रोः ।<br>
त्वमेका गतिर्विघ्न सन्दोहहर्त्री नमस्ते जगत्तारिणि त्राहि दुर्गे ॥ ६॥ <br>
<br>
त्वमेका सदाराधिता सत्यवादिन्यनेकाखिला क्रोधना क्रोधनिष्ठा ।<br>
इडा पिङ्गला त्वं सुषुम्ना च नाडी नमस्ते जगत्तारिणि त्राहि दुर्गे ॥ ७॥ <br>
<br>
नमो देवि दुर्गे शिवे भीमनादे सदासर्व सिद्धिप्रदा तृस्वरूपे ।<br>
विभूतिः सतां कालरात्रिस्वरूपे नमस्ते जगत्तारिणि त्राहि दुर्गे ॥ ८॥ <br>
<br>
Phalashruti<br>
शरणमसि सुराणां सिद्ध विद्याधराणां<br>
मुनिदनुज वरानाम पशूनां व्याधिभिः पीडितानां<br>
नृपतिगृह ग तीनां दस्यु भिस्त्रासि तानाम् ।  <br>
त्वमसि शरणमेका देवि दुर्गे प्रसीद ॥ ९॥ <br>
Ended 10-Jan-2023<br>

<strike><small><br>
इदं स्तोत्रं मया प्रोक्तमापदुद्धारहेतुकम् ।<br>
त्रिसन्ध्यमेकसन्ध्यं वा पठनाद्धोरसङ्कटात् ॥ १०॥<br>
<br>
मुच्यते नात्र सन्देहो भुवि स्वर्गे रसातले ।<br>
सर्वं वा श्लोकमेकं वा यः पठेद्भक्तिमान् सदा ॥ ११॥<br>
<br>
स सर्व दुष्कृतं त्यक्त्वा प्राप्नोति परमं पदम् ।<br>
पठनादस्य देवेशि किं न सिद्ध्यति भूतले ॥ १२॥<br>
<br>
स्तवराजमिदं देवि सङ्क्षेपात्कथितं मया ॥ १३॥<br>
</small></strike>
<br>
इति श्रीसिद्धेश्वरीतन्त्रे उमामहेश्वरसंवादे श्रीदुर्गापदुद्धारस्तोत्रम् ॥
</big>
</body>
</html> 
