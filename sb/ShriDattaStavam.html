<!DOCTYPE html>
<html>
<head>
<meta name="viewport" content="width=device-width, initial-scale=1">
<style>
body {
  font-family: "Lato", sans-serif;
}
</style>
</head>
<body bgcolor="seashell">


<h1>Shri Datta Stavam</h1>

<p>दत्तात्रेयं महात्मानं वरदं भक्तवत्सलम् ।<br />
प्रपन्नार्तिहरं वन्दे स्मर्तृगामी स नोऽवतु ॥ १ ॥</p>
<p>दीनबन्धुं कृपासिन्धुं सर्वकारणकारणम् ।<br />
सर्वरक्षाकरं वन्दे स्मर्तृगामी स नोऽवतु ॥ २ ॥</p>
<p>शरणागतदीनार्त परित्राणपरायणम् ।<br />
नारायणं विभुं वन्दे स्मर्तृगामी स नोऽवतु ॥ ३ ॥</p>
<p>सर्वानर्थहरं देवं सर्वमङ्गलमङ्गलम् ।<br />
सर्वक्लेशहरं वन्दे स्मर्तृगामी स नोऽवतु ॥ ४ ॥</p>
<p>ब्रह्मण्यं धर्मतत्त्वज्ञं भक्तकीर्तिविवर्धनम् ।<br />
भक्ताभीष्टप्रदं वन्दे स्मर्तृगामी स नोऽवतु ॥ ५ ॥</p>
<p>शोषणं पापपङ्कस्य दीपनं ज्ञानतेजसः ।<br />
तापप्रशमनं वन्दे स्मर्तृगामी स नोऽवतु ॥ ६ ॥</p>
<p>सर्वरोगप्रशमनं सर्वपीडानिवारणम् ।<br />
विपदुद्धरणं वन्दे स्मर्तृगामी स नोऽवतु ॥ ७ ॥</p>
<p>जन्मसंसारबन्धघ्नं स्वरूपानन्ददायकम् ।<br />
निःश्रेयसपदं वन्दे स्मर्तृगामी स नोऽवतु ॥ ८ ॥</p>
<p>जयलाभयशस्कामदातुर्दत्तस्य यः स्तवम् ।<br />
भोगमोक्षप्रदस्येमं प्रपठेत् सुकृती भवेत् ॥ ९ ॥</p>
<p>इति श्री दत्त स्तवम् ।</p>
<hr />


</body>
</html> 
