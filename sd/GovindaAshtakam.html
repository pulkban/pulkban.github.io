<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Govinda Ashtakam</h1>
<div class="card-body display-6">
</h1>
<br>
सत्यं ज्ञानमनन्तं नित्य मनाकाशं परमाकाशं<br>
गोष्ठप्राङ्गण रिङ्खण लोलमनायासं परमायासम् ;<br>
माया कल्पित नानाकार मनाकारं भुवनाकारं<br>
क्ष्मामानाथम नाथं प्रणमत गोविन्दं परमानन्दम् . १ .<br>
<br>
मृत्स्नामत्सीहेति यशोदा ताडन शैशव सन्त्रासं<br>
व्यादित वक्त्रा लोकित लोका लोकच तुर्दश लोकालिम् ;<br>
लोकत्रय पुरमूलस्तम्भं लोका लोक मनालोकं<br>
लोकेशं परमेशं प्रणमत गोविन्दं परमानन्दम् . २ .<br>
<br>
त्रैविष्टपरिपु वीरघ्नं क्षितिभारघ्नं भवरोगघ्नं<br>
कैवल्यं नव नीताहार मनाहारं भुवनाहारम् ;<br>
वैमल्यस्फुट चेतोवृत्तिवि शेषाभासम नाभासं<br>
शैवं केवलशान्तं प्रणमत गोविन्दं परमानन्दम् . ३ .<br>
<br>
गोपालं भूलीलाविग्रह गोपालं कुलगोपालं<br>
गोपीखेलन गोवर्धन धृति लीला लालित गोपालम् ;<br>
गोभिर्निगदित गोविन्दस्फुट नामानं बहुनामानं<br>
गोधीगोचर दूरं प्रणमत गोविन्दं परमानन्दम् . ४ .<br>
<br>
गोपीमण्डल गोष्टीभेदं भेदावस्थम भेदाभं<br>
शश्वद्गोखुर निर्धूतोद् गतधूलीधूसर सौभाग्यम् ;<br>
श्रद्धा भक्ति गृहीतानन्दम चिन्त्यं चिन्तित सद्भावं<br>
चिन्तामणि महिमानं प्रणमत गोविन्दं परमानन्दम् . ५ .<br>
<br>
स्नानव्याकुल योषिद्वस्त्र मुपादाया गमुपारूढं<br>
व्यादित्सन्तीरथ दिग्वस्त्रा दातुमुपाकर्षन्तं ताः ;<br>
निर्धूतद्वय शोक विमोहं बुद्धं बुद्धेरन्तःस्थं<br>
सत्तामात्र शरीरं प्रणमत गोविन्दं परमानन्दम् . ६ .<br>
<br>
कान्तं कारण कारण मादिम नादिं कालघ नाभासं<br>
कालिन् दीगत कालिय शिरसि सुनृत्यन्तं मुहुरत्यन्तम् ;<br>
कालं काल कलातीतं कलिताशेषं कलिदोषघ्नं<br>
कालत्रय गति हेतुं प्रणमत गोविन्दं परमानन्दम् . ७ .<br>
<br>
बृन्दावन भुवि बृन्दारक गण बृन्दाराधित वन्द्यायां<br>
कुन्दाभामल मन्दस्मेर सुधानन्दं सुमहानन्दम् ;<br>
वन्द्याशेष महामुनिमानस वन्द्यानन्द पदद्वन्द्वं<br>
नन्द्याशेष गुणाब्धिं प्रणमत गोविन्दं परमानन्दम् . ८ .<br>
<br>
गोविन्दाष्टक मेतदधीते गोविन्दार्पित चेता यो<br>
गोविन्दाच्युत माधव विष्णो गोकुलनायक कृष्णेति ;<br>
गोविन्दाङ्घ्रिस रोजध्यान सुधाजल धौतसमस्ताघो<br>
गोविन्दं परमानन्दामृत मन्तस्स्थं स तमभ्येति . ९ .<br>
<br>
गोविन्दाष्टकं सम्पूर्णम् .<br>
<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
