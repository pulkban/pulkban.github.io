<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Shri Lalitha Sahasranamam</h1>
<h1 class="card-header display-5">श्री ललिता सहस्रनाम स्तोत्रम् </h1>
<div class="card-body display-6">
Shri Lalitha Sahasranamam<br>
</h1>

श्री ललिता सहस्रनाम स्तोत्रम् <br>
<br>
॥ ध्यानम् ॥<br>
<br>
सिन्दूरारुण विग्रहां त्रिनयनां माणिक्य मौलि स्फुरत्<br>
तारा नायक शेखरां स्मितमुखी मापीन वक्षोरुहाम् ।<br>
पाणिभ्या मलि पूर्ण रत्न चषकं रक्तोत्पलं बिभ्रतीं<br>
सौम्यां रत्न घटस्थ रक्त चरणां ध्यायेत् परामम्बिकाम् ॥<br>
<br>
अरुणां करुणा तरङ्गिताक्षीं धृत पाशाङ्कुश पुष्प बाणचापाम् ।<br>
अणिमादिभि रावृतां मयूखै रहमित्येव विभावये भवानीम् ॥<br>
<br>
ध्यायेत् पद्मा सनस्थां विकसित वदनां पद्म पत्राय ताक्षीं<br>
हेमाभां पीतवस्त्रां करकलि तलसद् धेमपद्मां वराङ्गीम् ।<br>
सर्वालङ्कार युक्तां सतत मभयदां भक्तनम्रां भवानीं<br>
श्रीविद्यां शान्त मूर्तिं सकल सुरनुतां सर्व सम्पत् प्रदात्रीम् ॥<br>
<br>
सकुङ्कुम विलेपना मलिक चुम्बि कस्तूरिकां<br>
समन्द हसितेक्षणां सशर चाप पाशाङ्कुशाम् ।<br>
अशेषजन मोहिनीं अरुण माल्य भूषाम्बरां<br>
जपाकुसुम भासुरां जप विधौस्मरे दम्बिकाम् ॥<br>
<br>
<br>
॥ अथ श्रीललिता सहस्रनामस्तोत्रम् ॥<br>
Om Shri Maatre Namaha<br>
<br>
ॐ श्रीमाता श्रीमहाराज्ञी श्रीमत्-सिंहासनेश्वरी ।<br>
चिदग्नि-कुण्ड-सम्भूता देवकार्य-समुद्यता ॥ १॥<br>
<br>
उद्यद्भानु-सहस्राभा चतुर्बाहु-समन्विता ।<br>
रागस्वरूप-पाशाढ्या क्रोधा काराङ्कु शोज्ज्वला ॥ २॥<br>
<br>
मनोरूपेक्षु- कोदण्डा पञ्चतन्मात्र-सायका ।<br>
निजारुण-प्रभापूर-मज्जद् ब्रह्माण्ड-मण्डला ॥ ३॥<br>
<br>
चम्प काशोक-पुन्नाग-सौगन्धिक-लसत्कचा ।<br>
कुरुविन्द मणि-श्रेणी-कनत् कोटीर-मण्डिता ॥ ४॥<br>
<br>
अष्टमीचन्द्र-विभ्राज-दलिकस्थल-शोभिता ।<br>
मुखचन्द्र- कलङ्काभ- मृगनाभि-विशेषका ॥ ५॥<br>
<br>
वदनस्मर-माङ्गल्य-गृहतोरण-चिल्लिका ।<br>
वक्त्रलक्ष्मी-परीवाह-चलन्मीनाभ-लोचना ॥ ६॥<br>
<br>
नवचम्पक-पुष्पाभ-नासादण्ड-विराजिता ।<br>
ताराकान्ति-तिरस्कारि-नासाभरण-भासुरा ॥ ७॥<br>
<br>
कदम्बमञ्जरी-कॢप्त-कर्णपूर-मनोहरा ।<br>
ताटङ्क-युगली-भूत-तपनोडुप-मण्डला ॥ ८॥<br>
<br>
पद्मराग-शिलादर्श-परिभावि-कपोलभूः ।<br>
नवविद्रुम-बिम्बश्री-न्यक्कारि-रदनच्छदा ॥ ९॥ <br>
<br>
शुद्ध-विद्याङ्कुराकार-द्विजपङ्क्ति-द्वयोज्ज्वला ।<br>
कर्पूर-वीटिकामोद-समाकर्षि-दिगन्तरा ॥ १०॥<br>
<br>
निज-सल्लाप-माधुर्य-विनिर्भर्त्सित-कच्छपी । <br>
मन्दस्मित-प्रभापूर-मज्जत्कामेश-मानसा ॥ ११॥<br>
<br>
अनाकलित-सादृश्य-चिबुकश्री-विराजिता । <br>
कामेश-बद्ध-माङ्गल्य-सूत्र-शोभित-कन्धरा ॥ १२॥<br>
<br>
कनकाङ्गद-केयूर-कमनीय-भुजान्विता ।<br>
रत्नग्रैवेय-चिन्ताक-लोल-मुक्ता-फलान्विता ॥ १३॥<br>
<br>
कामेश्वर-प्रेमरत्न-मणि-प्रतिप णस्तनी ।<br>
नाभ्याल वाल-रोमालि-लता-फल-कुचद्वयी ॥ १४॥<br>
<br>
लक्ष्यरोम-लताधार ता-समुन्नेय-मध्यमा ।<br>
स्तनभार-दलन्मध्य-पट्टबन्ध-वलित्रया ॥ १५॥<br>
<br>
अरुणारुण-कौसुम्भ-वस्त्र-भास्वत्-कटीतटी ।<br>
रत्न-किङ्किणिका-रम्य-रशना-दाम-भूषिता ॥ १६॥<br>
<br>
कामेश-ज्ञात-सौभाग्य-मार्दवोरु-द्वयान्विता ।<br>
माणिक्य-मुकुटाकार-जानुद्वय-विराजिता ॥ १७॥<br>
<br>
इन्द्रगोप-परिक्षिप्त-स्मरतूणाभ-जङ्घिका ।<br>
गूढगुल्फा कूर्मपृष्ठ-जयिष्णु-प्रपदान्विता ॥ १८॥<br>
<br>
नख-दीधिति-संछन्न-नमज्जन-तमोगुणा ।<br>
पदद्वय-प्रभाजाल-पराकृत-सरोरुहा ॥ १९॥<br>
<br>
सिञ्जान-मणिमञ्जीर-मण्डित-श्री-पदाम्बुजा । <br>
मराली-मन्दगमना महालावण्य-शेवधिः ॥ २०॥<br>
<br>
सर्वारुणाऽनवद्याङ्गी सर्वाभरण-भूषिता ।<br>
शिव-कामेश्वराङ्कस्था शिवा स्वाधीन-वल्लभा ॥ २१॥<br>
<br>
सुमेरु-मध्य-श‍ृङ्गस्था श्रीमन्नगर-नायिका ।<br>
चिन्तामणि-गृहान्तस्था पञ्च-ब्रह्मासन-स्थिता ॥ २२॥<br>
<br>
महापद्माटवी-संस्था कदम्बवन-वासिनी ।<br>
सुधासागर-मध्यस्था कामाक्षी कामदायिनी ॥ २३॥<br>
<br>
देवर्षि-गण-संघात-स्तूयमानात्म-वैभवा ।<br>
भण्डासुर-वधोद्युक्त-शक्तिसेना-समन्विता ॥ २४॥<br>
<br>
सम्पत्करी-समारूढ-सिन्धुर-व्रज-सेविता ।<br>
अश्वारूढा धिष्ठिताश्व-कोटि-कोटिभिरावृता ॥ २५॥<br>
<br>
चक्रराज-रथारूढ-सर्वायुध-परिष्कृता ।<br>
गेयचक्र-रथारूढ-मन्त्रिणी-परिसेविता ॥ २६॥<br>
<br>
किरिचक्र-रथारूढ-दण्डनाथा-पुरस्कृता ।<br>
ज्वाला-मालिनिकाक्षिप्त-वह्निप्राकार-मध्यगा ॥ २७॥<br>
<br>
भण्डसैन्य-वधोद्युक्त-शक्ति-विक्रम-हर्षिता ।<br>
नित्या-पराक्रमाटोप-निरीक्षण-समुत्सुका ॥ २८॥<br>
<br>
भण्डपुत्र-वधोद्युक्त-बाला-विक्रम-नन्दिता ।<br>
मन्त्रिण्यम्बा-विरचित-विषङ्ग-वध-तोषिता ॥ २९॥<br>
<br>
विशुक्र-प्राणहरण-वाराही-वीर्य-नन्दिता ।<br>
कामेश्वर-मुखालोक-कल्पित-श्रीगणेश्वरा ॥ ३०॥<br>
<br>
महागणेश-निर्भिन्न-विघ्नयन्त्र-प्रहर्षिता ।<br>
भण्डासुरेन्द्र-निर्मुक्त-शस्त्र-प्रत्यस्त्र-वर्षिणी ॥ ३१॥<br>
<br>
कराङ्गुलि-नखोत्पन्न-नारायण-दशाकृतिः ।<br>
महा-पाशुप तास्त्राग्नि-निर्दग्धासुर-सैनिका ॥ ३२॥<br>
<br>
कामेश्वरास्त्र-निर्दग्ध-सभण्डासुर-शून्यका ।<br>
ब्रह्मोपेन्द्र-महेन्द्रादि-देव-संस्तुत-वैभवा ॥ ३३॥<br>
<br>
हर-नेत्राग्नि-संदग्ध-काम-सञ्जीव नौषधिः ।<br>
श्रीमद्वाग्भव-कूटैक-स्वरूप-मुख-पङ्कजा ॥ ३४॥<br>
<br>
कण्ठाधः-कटि-पर्यन्त-मध्यकूट-स्वरूपिणी ।<br>
शक्ति-कूटैकतापन्न-कट्यधोभाग-धारिणी ॥ ३५॥<br>
<br>
मूल-मन्त्रात्मिका मूलकूटत्रय-कलेबरा ।<br>
कुलामृतैक-रसिका कुलसंकेत-पालिनी ॥ ३६॥<br>
<br>
कुलाङ्गना कुलान्तस्था कौलिनी कुलयोगिनी ।<br>
अकुला समयान्तस्था समयाचार-तत्परा ॥ ३७॥<br>
<br>
मूलाधारैक-निलया ब्रह्मग्रन्थि-विभेदिनी ।<br>
मणि-पूरान्तरुदिता विष्णुग्रन्थि-विभेदिनी ॥ ३८॥<br>
<br>
आज्ञा-चक्रान्तरालस्था रुद्रग्रन्थि-विभेदिनी ।<br>
सहस्रा राम्बु जारूढा सुधा-साराभिवर्षिणी ॥ ३९॥<br>
<br>
तडिल्लता- समरुचिः षट्चक्रोपरि-संस्थिता ।<br>
महासक्तिः कुण्डलिनी बिसतन्तु-तनीयसी ॥ ४०॥<br>
<br>
भवानी भावनागम्या भवारण्य-कुठारिका ।<br>
भद्रप्रिया भद्रमूर्तिर् भक्त-सौभाग्य दायिनी ॥ ४१॥<br>
<br>
भक्तिप्रिया भक्तिगम्या भक्तिवश्या भयापहा ।<br>
शाम्भवी शारदाराध्या शर्वाणी शर्मदायिनी ॥ ४२॥<br>
<br>
शाङ्करी श्रीकरी साध्वी शरच्चन्द्र-निभानना ।<br>
शातोदरी शान्तिमती निराधारा निरञ्जना ॥ ४३॥<br>
<br>
निर्लेपा निर्मला नित्या निराकारा निराकुला ।<br>
निर्गुणा निष्कला शान्ता निष्कामा निरुपप्लवा ॥ ४४॥<br>
<br>
नित्यमुक्ता निर्विकारा निष्प्रपञ्चा निराश्रया ।<br>
नित्यशुद्धा नित्यबुद्धा निरवद्या निरन्तरा ॥ ४५॥<br>
<br>
निष्कारणा निष्कलङ्का निरुपाधिर् निरीश्वरा ।<br>
नीरागा रागमथनी निर्मदा मदनाशिनी ॥ ४६॥<br>
<br>
निश्चिन्ता निरहंकारा निर्मोहा मोहनाशिनी ।<br>
निर्ममा ममताहन्त्री निष्पापा पापनाशिनी ॥ ४७॥<br>
<br>
निष्क्रोधा क्रोधशमनी निर्लोभा लोभनाशिनी ।<br>
निस्संशया संशयघ्नी निर्भवा भवनाशिनी ॥ ४८॥ <br>
<br>
निर्विकल्पा निराबाधा निर्भेदा भेदनाशिनी ।<br>
निर्नाशा मृत्युमथनी निष्क्रिया निष्परिग्रहा ॥ ४९॥<br>
<br>
निस्तुला नीलचिकुरा निरपाया निरत्यया ।<br>
दुर्लभा दुर्गमा दुर्गा दुःखहन्त्री सुखप्रदा ॥ ५०॥<br>
<br>
दुष्टदूरा दुराचार-शमनी दोषवर्जिता ।<br>
सर्वज्ञा सान्द्रकरुणा समानाधिक-वर्जिता ॥ ५१॥<br>
<br>
सर्वशक्तिमयी सर्व-मङ्गला सद्गतिप्रदा ।<br>
सर्वेश्वरी सर्वमयी सर्वमन्त्र-स्वरूपिणी ॥ ५२॥<br>
<br>
सर्व-यन्त्रात्मिका सर्व-तन्त्ररूपा मनोन्मनी ।<br>
माहेश्वरी महादेवी महालक्ष्मीर् मृडप्रिया ॥ ५३॥<br>
<br>
महारूपा महापूज्या महापातक-नाशिनी ।<br>
महामाया महासत्त्वा महाशक्तिर् महारतिः ॥ ५४॥<br>
<br>
महाभोगा महैश्वर्या महावीर्या महाबला ।<br>
महाबुद्धिर् महासिद्धिर् महायोगेश्वरेश्वरी ॥ ५५॥<br>
<br>
महातन्त्रा महामन्त्रा महायन्त्रा महासना ।<br>
महायाग-क्रमाराध्या महाभैरव-पूजिता ॥ ५६॥<br>
<br>
महेश्वर-महाकल्प-महाताण्डव-साक्षिणी ।<br>
महाकामेश-महिषी महात्रिपुर-सुन्दरी ॥ ५७॥<br>
<br>
चतुःषष्ट्युपचाराढ्या चतुःषष्टिकलामयी ।<br>
महाचतुः-षष्टिकोटि-योगिनी-गणसेविता ॥ ५८॥<br>
<br>
मनुविद्या चन्द्रविद्या चन्द्रमण्डल-मध्यगा ।<br>
चारुरूपा चारुहासा चारुचन्द्र-कलाधरा ॥ ५९॥<br>
<br>
चराचर-जगन्नाथा चक्रराज-निकेतना ।<br>
पार्वती पद्मनयना पद्मराग-समप्रभा ॥ ६०॥<br>
<br>
पञ्च-प्रेतासना सीना पञ्चब्रह्म-स्वरूपिणी ।<br>
चिन्मयी परमानन्दा विज्ञान-घनरूपिणी ॥ ६१॥<br>
<br>
ध्यान-ध्यातृ-ध्येयरूपा धर्माधर्म-विवर्जिता ।<br>
विश्वरूपा जागरिणी स्वपन्ती तैजसात्मिका ॥ ६२॥<br>
<br>
सुप्ता प्राज्ञात्मिका तुर्या सर्वावस्था-विवर्जिता ।<br>
सृष्टिकर्त्री ब्रह्मरूपा गोप्त्री गोविन्द रूपिणी ॥ ६३॥<br>
<br>
संहारिणी रुद्ररूपा तिरोधान-करीश्वरी ।<br>
सदाशिवाऽनुग्रहदा पञ्चकृत्य-परायणा ॥ ६४॥<br>
<br>
भानुमण्डल-मध्यस्था भैरवी भगमालिनी ।<br>
पद्मासना भगवती पद्मनाभ-सहोदरी ॥ ६५॥<br>
<br>
उन्मेष-निमिषोत्पन्न-विपन्न-भुवनावली ।<br>
सहस्र-शीर्षवदना सहस्राक्षी सहस्रपात् ॥ ६६॥<br>
<br>
आब्रह्म-कीट-जननी वर्णाश्रम-विधायिनी ।<br>
निजाज्ञारूप-निगमा पुण्यापुण्य-फलप्रदा ॥ ६७॥<br>
<br>
श्रुति-सीमन्त-सिन्दूरी-कृत-पादाब्ज-धूलिका ।<br>
सकलागम-सन्दोह-शक्ति-सम्पुट-मौक्तिका ॥ ६८॥<br>
<br>
पुरुषार्थप्रदा पूर्णा भोगिनी भुवनेश्वरी ।<br>
अम्बिकाऽनादि-निधना हरिब्रह्मेन्द्र-सेविता ॥ ६९॥<br>
<br>
नारायणी नादरूपा नामरूप-विवर्जिता ।<br>
ह्रींकारी ह्रीमती हृद्या हेयोपादेय-वर्जिता ॥ ७०॥<br>
<br>
राजराजार्चिता राज्ञी रम्या राजीवलोचना ।<br>
रञ्जनी रमणी रस्या रणत्किङ्किणि-मेखला ॥ ७१॥<br>
<br>
रमा राकेन्दुवदना रतिरूपा रतिप्रिया ।<br>
रक्षाकरी राक्षसघ्नी रामा रमणलम्पटा ॥ ७२॥<br>
<br>
काम्या कामकलारूपा कदम्ब-कुसुम-प्रिया ।<br>
कल्याणी जगतीकन्दा करुणा-रस-सागरा ॥ ७३॥<br>
<br>
कलावती कलालापा कान्ता कादम्बरीप्रिया ।<br>
वरदा वामनयना वारुणी-मद-विह्वला ॥ ७४॥<br>
<br>
विश्वाधिका वेदवेद्या विन्ध्याचल-निवासिनी ।<br>
विधात्री वेदजननी विष्णुमाया विलासिनी ॥ ७५॥<br>
<br>
क्षेत्रस्वरूपा क्षेत्रेशी क्षेत्र-क्षेत्रज्ञ-पालिनी ।<br>
क्षयवृद्धि-विनिर्मुक्ता क्षेत्रपाल-समर्चिता ॥ ७६॥<br>
<br>
विजया विमला वन्द्या वन्दारु-जन-वत्सला ।<br>
वाग्वादिनी वामकेशी वह्निमण्डल-वासिनी ॥ ७७॥<br>
<br>
भक्तिमत्-कल्पलतिका पशुपाश-विमोचिनी ।<br>
संहृताशेष-पाषण्डा सदाचार-प्रवर्तिका ॥ ७८॥ <br>
<br>
तापत्रयाग्नि-सन्तप्त-समाह्लादन-चन्द्रिका ।<br>
तरुणी तापसाराध्या तनुमध्या तमोऽपहा ॥ ७९॥<br>
<br>
चितिस्तत्पद-लक्ष्यार्था चिदेकरस-रूपिणी ।<br>
स्वात्मानन्द-लवीभूत-ब्रह्माद्यानन्द-सन्ततिः ॥ ८०॥<br>
<br>
परा प्रत्यक् चितीरूपा पश्यन्ती परदेवता ।<br>
मध्यमा वैखरीरूपा भक्त-मानस-हंसिका ॥ ८१॥<br>
<br>
कामेश्वर-प्राणनाडी कृतज्ञा कामपूजिता ।<br>
श‍ृङ्गार-रस-सम्पूर्णा जया जालन्धर-स्थिता ॥ ८२॥<br>
<br>
ओड्याणपीठ-निलया बिन्दु-मण्डलवासिनी ।<br>
रहोयाग-क्रमाराध्या रहस्तर्पण-तर्पिता ॥ ८३॥<br>
<br>
सद्यःप्रसादिनी विश्व-साक्षिणी साक्षिवर्जिता ।<br>
षडङ्ग देवता-युक्ता षाड्गुण्य-परिपूरिता ॥ ८४॥<br>
<br>
नित्यक्लिन्ना निरुपमा निर्वाण-सुख-दायिनी ।<br>
नित्या-षोडशिका-रूपा श्रीकण्ठार्ध-शरीरिणी ॥ ८५॥<br>
<br>
प्रभावती प्रभारूपा प्रसिद्धा परमेश्वरी ।<br>
मूलप्रकृतिर् अव्यक्ता व्यक्ताव्यक्त-स्वरूपिणी ॥ ८६॥<br>
<br>
व्यापिनी विविधाकारा विद्याविद्या-स्वरूपिणी ।<br>
महाकामेश-नयन-कुमुदाह्लाद-कौमुदी ॥ ८७॥<br>
<br>
भक्त-हार्द-तमोभेद-भानुमद्भानु-सन्ततिः ।<br>
शिवदूती शिवाराध्या शिवमूर्तिः शिवङ्करी ॥ ८८॥<br>
<br>
शिवप्रिया शिवपरा शिष्टेष्टा शिष्टपूजिता ।<br>
अप्रमेया स्वप्रकाशा मनोवाचाम गोचरा ॥ ८९॥<br>
<br>
चिच्छक्तिश् चेतनारूपा जडशक्तिर् जडात्मिका ।<br>
गायत्री व्याहृतिः सन्ध्या द्विजबृन्द-निषेविता ॥ ९०॥<br>
<br>
तत्त्वासना तत्त्वमयी पञ्च-कोशान्तर-स्थिता ।<br>
निस्सीम महिमा नित्य-यौवना मदशालिनी ॥ ९१॥  <br>
<br>
मदघूर्णित-रक्ताक्षी मदपाटल-गण्डभूः ।<br>
चन्दन-द्रव-दिग्धाङ्गी चाम्पेय-कुसुम-प्रिया ॥ ९२॥<br>
<br>
कुशला कोमलाकारा कुरुकुल्ला कुलेश्वरी ।<br>
कुलकुण्डालया कौल-मार्ग-तत्पर-सेविता ॥ ९३॥<br>
<br>
कुमार-गणनाथाम्बा तुष्टिः पुष्टिर् मतिर् धृतिः ।<br>
शान्तिः स्वस्तिमती कान्तिर् नन्दिनी विघ्ननाशिनी ॥ ९४॥<br>
<br>
तेजोवती त्रिनयना लोलाक्षी-कामरूपिणी ।<br>
मालिनी हंसिनी माता मलयाचल-वासिनी ॥ ९५॥<br>
<br>
सुमुखी नलिनी सुभ्रूः शोभना सुरनायिका ।<br>
कालकण्ठी कान्तिमती क्षोभिणी सूक्ष्मरूपिणी ॥ ९६॥<br>
<br>
वज्रेश्वरी वामदेवी वयोऽवस्था-विवर्जिता ।<br>
सिद्धेश्वरी सिद्धविद्या सिद्धमाता यशस्विनी ॥ ९७॥<br>
<br>
विशुद्धिचक्र-निलयाऽऽरक्तवर्णा त्रिलोचना ।<br>
खट्वाङ्गादि-प्रहरणा वदनैक-समन्विता ॥ ९८॥<br>
<br>
पायसान्नप्रिया त्वक्स्था पशुलोक-भयङ्करी ।<br>
अमृतादि-महाशक्ति-संवृता डाकिनीश्वरी ॥ ९९॥<br>
<br>
अनाहताब्ज-निलया श्यामाभा वदनद्वया ।<br>
दंष्ट्रोज्ज्वलाऽक्ष-मालादि-धरा रुधिरसंस्थिता ॥ १००॥<br>
<br>
कालरात्र्यादि-शक्त्यौघ-वृता स्निग्धौदनप्रिया ।<br>
महावीरेन्द्र-वरदा राकिण्यम्बा-स्वरूपिणी ॥ १०१॥<br>
<br>
मणिपूराब्ज-निलया वदनत्रय-संयुता ।<br>
वज्रादि कायुधोपेता डामर्यादिभि रावृता ॥ १०२॥<br>
<br>
रक्तवर्णा मांसनिष्ठा गुडान्न-प्रीत-मानसा ।<br>
समस्तभक्त-सुखदा लाकिन्यम्बा-स्वरूपिणी ॥ १०३॥<br>
<br>
स्वाधिष्ठानाम्बुज-गता चतुर्वक्त्र-मनोहरा ।<br>
शूलाद्यायुध-सम्पन्ना पीतवर्णाऽति गर्विता ॥ १०४॥<br>
<br>
मेदोनिष्ठा मधुप्रीता बन्धिन्यादि-समन्विता ।<br>
दध्यन्ना सक्त-हृदया काकिनी-रूप-धारिणी ॥ १०५॥<br>
<br>
मूलाधा राम्बुजारूढा पञ्च-वक्त्राऽस्थि-संस्थिता ।<br>
अङ्कुशादि-प्रहरणा वरदादि-निषेविता ॥ १०६॥<br>
<br>
मुद्गौद नासक्त-चित्ता साकिन्यम्बा-स्वरूपिणी ।<br>
आज्ञा-चक्राब्ज-निलया शुक्लवर्णा षडानना ॥ १०७॥<br>
<br>
मज्जासंस्था हंसवती-मुख्य-शक्ति-समन्विता ।<br>
हरिद्रान्नैक-रसिका हाकिनी-रूप-धारिणी ॥ १०८॥<br>
<br>
सहस्रदल-पद्मस्था सर्व-वर्णोप-शोभिता ।<br>
सर्वायुधधरा शुक्ल-संस्थिता सर्वतोमुखी ॥ १०९॥<br>
<br>
सर्वौदन-प्रीतचित्ता याकिन्यम्बा-स्वरूपिणी ।<br>
स्वाहा स्वधाऽमतिर् मेधा श्रुतिः स्मृतिर् अनुत्तमा ॥ ११०॥<br>
<br>
पुण्यकीर्तिः पुण्यलभ्या पुण्यश्रवण-कीर्तना ।<br>
पुलोमजार्चिता बन्ध-मोचनी बर्बरालका ॥ १११॥ <br>
<br>
विमर्श रूपिणी विद्या वियदादि-जगत्प्रसूः ।<br>
सर्वव्याधि-प्रशमनी सर्वमृत्यु-निवारिणी ॥ ११२॥<br>
<br>
अग्रगण्याऽ चिन्त्य रूपा कलिकल्मष-नाशिनी ।<br>
कात्यायनी कालहन्त्री कमलाक्ष-निषेविता ॥ ११३॥<br>
<br>
ताम्बूल-पूरित-मुखी दाडिमी-कुसुम-प्रभा ।<br>
मृगाक्षी मोहिनी मुख्या मृडानी मित्ररूपिणी ॥ ११४॥<br>
<br>
नित्यतृप्ता भक्तनिधिर् नियन्त्री निखिलेश्वरी ।<br>
मैत्र्यादि-वासनालभ्या महाप्रलय-साक्षिणी ॥ ११५॥<br>
<br>
परा शक्तिः परा निष्ठा प्रज्ञानघन-रूपिणी ।<br>
माध्वीपानालसा मत्ता मातृका-वर्ण-रूपिणी ॥ ११६॥<br>
<br>
महाकैलास-निलया मृणाल-मृदु-दोर्लता ।<br>
महनीया दयामूर्तिर् महासाम्राज्य-शालिनी ॥ ११७॥<br>
<br>
आत्मविद्या महाविद्या श्रीविद्या कामसेविता ।<br>
श्री-षोडशाक्षरी-विद्या त्रिकूटा कामकोटिका ॥ ११८॥<br>
<br>
कटाक्ष-किङ्करी-भूत-कमला-कोटि-सेविता ।<br>
शिरःस्थिता चन्द्रनिभा भालस्थेन्द्र-धनुःप्रभा ॥ ११९॥<br>
<br>
हृदयस्था रविप्रख्या त्रिकोणान्तर-दीपिका ।<br>
दाक्षायणी दैत्यहन्त्री दक्षयज्ञ-विनाशिनी ॥ १२०॥<br>
<br>
दरान्दोलित-दीर्घाक्षी दर-हासोज्ज्वलन्-मुखी ।<br>
गुरुमूर्तिर् गुणनिधिर् गोमाता गुहजन्मभूः ॥ १२१॥<br>
<br>
देवेशी दण्डनीतिस्था दहराकाश-रूपिणी ।<br>
प्रतिपन्मुख्य-राकान्त-तिथि-मण्डल-पूजिता ॥ १२२॥<br>
<br>
कलात्मिका कलानाथा काव्यालाप-विनोदिनी । <br>
सचामर-रमा-वाणी-सव्य-दक्षिण-सेविता ॥ १२३॥<br>
<br>
आदिशक्तिर् अमेयाऽऽत्मा परमा पावनाकृतिः ।<br>
अनेककोटि-ब्रह्माण्ड-जननी दिव्यविग्रहा ॥ १२४॥<br>
<br>
क्लींकारी केवला गुह्या कैवल्य-पददायिनी ।<br>
त्रिपुरा त्रिजगद्वन्द्या त्रिमूर्तिस् त्रिदशेश्वरी ॥ १२५॥<br>
<br>
त्र्यक्षरी दिव्य-गन्धाढ्या सिन्दूर-तिलकाञ्चिता ।<br>
उमा शैलेन्द्रतनया गौरी गन्धर्व-सेविता ॥ १२६॥<br>
<br>
विश्वगर्भा स्वर्ण गर्भाऽ वरदा वागधीश्वरी ।<br>
ध्यानगम्याऽपरिच्छेद्या ज्ञानदा ज्ञानविग्रहा ॥ १२७॥<br>
<br>
सर्ववेदान्त-संवेद्या सत्यानन्द-स्वरूपिणी ।<br>
लोपामुद्रार्चिता लीला-कॢप्त-ब्रह्माण्ड-मण्डला ॥ १२८॥<br>
<br>
अदृश्या दृश्यरहिता विज्ञात्री वेद्यवर्जिता ।<br>
योगिनी योगदा योग्या योगानन्दा युगन्धरा ॥ १२९॥<br>
<br>
इच्छाशक्ति-ज्ञानशक्ति-क्रियाशक्ति-स्वरूपिणी ।<br>
सर्वाधारा सुप्रतिष्ठा सदसद्रूप-धारिणी ॥ १३०॥<br>
<br>
अष्टमूर्तिर् अजाजैत्री लोकयात्रा-विधायिनी । <br>
एकाकिनी भूमरूपा निर्द्वैता द्वैतवर्जिता ॥ १३१॥<br>
<br>
अन्नदा वसुदा वृद्धा ब्रह्मात्मैक्य-स्वरूपिणी ।<br>
बृहती ब्राह्मणी ब्राह्मी ब्रह्मानन्दा बलिप्रिया ॥ १३२॥<br>
<br>
भाषारूपा बृहत्सेना भावाभाव-विवर्जिता ।<br>
सुखाराध्या शुभकरी शोभना सुलभा गतिः ॥ १३३॥<br>
<br>
राज-राजेश्वरी राज्य-दायिनी राज्य-वल्लभा ।<br>
राजत्कृपा राजपीठ-निवेशित-निजाश्रिता ॥ १३४॥<br>
<br>
राज्यलक्ष्मीः कोशनाथा चतुरङ्ग-बलेश्वरी ।<br>
साम्राज्य-दायिनी सत्यसन्धा सागरमेखला ॥ १३५॥<br>
<br>
दीक्षिता दैत्यशमनी सर्वलोक-वशङ्करी ।<br>
सर्वार्थ दात्री सावित्री सच्चिदानन्द-रूपिणी ॥ १३६॥<br>
<br>
देश-काला परिच्छिन्ना सर्वगा सर्वमोहिनी ।<br>
सरस्वती शास्त्रमयी गुहाम्बा गुह्यरूपिणी ॥ १३७॥<br>
<br>
सर्वोपाधि-विनिर्मुक्ता सदाशिव-पतिव्रता ।<br>
सम्प्रदायेश्वरी साध्वी गुरुमण्डल-रूपिणी ॥ १३८॥<br>
<br>
कुलोत्तीर्णा भगाराध्या माया मधुमती मही ।<br>
गणाम्बा गुह्यकाराध्या कोमलाङ्गी गुरुप्रिया ॥ १३९॥<br>
<br>
स्वतन्त्रा सर्वतन्त्रेशी दक्षिणामूर्ति-रूपिणी ।<br>
सनकादि-समाराध्या शिवज्ञान-प्रदायिनी ॥ १४०॥<br>
<br>
चित्कलाऽऽ नन्द-कलिका प्रेमरूपा प्रियङ्करी ।<br>
नामपारायण-प्रीता नन्दिविद्या नटेश्वरी ॥ १४१॥<br>
<br>
मिथ्या-जगद धिष्ठाना मुक्तिदा मुक्तिरूपिणी ।<br>
लास्यप्रिया लयकरी लज्जा रम्भादि वन्दिता ॥ १४२॥<br>
<br>
भवदाव-सुधावृष्टिः पापारण्य-दवानला ।<br>
दौर्भाग्य-तूलवातूला जराध्वान्त-रविप्रभा ॥ १४३॥<br>
<br>
भाग्याब्धि-चन्द्रिका भक्त-चित्तकेकि-घनाघना ।<br>
रोगपर्वत-दम्भोलिर् मृत्युदारु-कुठारिका ॥ १४४॥<br>
<br>
महेश्वरी महाकाली महाग्रासा महाशना ।<br>
अपर्णा चण्डिका चण्डमुण्डासुर-निषूदिनी ॥ १४५॥<br>
<br>
क्षराक्षरात्मिका सर्व-लोकेशी विश्वधारिणी ।<br>
त्रिवर्गदात्री सुभगा त्र्यम्बका त्रिगुणात्मिका ॥ १४६॥<br>
<br>
स्वर्गा पवर्गदा शुद्धा जपापुष्प-निभाकृतिः ।<br>
ओजोवती द्युतिधरा यज्ञरूपा प्रियव्रता ॥ १४७॥<br>
<br>
दुराराध्या दुराधर्षा पाटली-कुसुम-प्रिया ।<br>
महती मेरुनिलया मन्दार-कुसुम-प्रिया ॥ १४८॥<br>
<br>
वीराराध्या विराड्रूपा विरजा विश्वतोमुखी ।<br>
प्रत्यग्रूपा पराकाशा प्राणदा प्राणरूपिणी ॥ १४९॥<br>
<br>
मार्ताण्ड-भैरवाराध्या मन्त्रिणीन् यस्त-राज्यधूः । <br>
त्रिपुरेशी जयत्सेना निस्त्रैगुण्या परापरा ॥ १५०॥<br>
<br>
सत्य-ज्ञानानन्द-रूपा सामरस्य-परायणा ।<br>
कपर्दिनी कलामाला कामधुक् कामरूपिणी ॥ १५१॥<br>
<br>
कलानिधिः काव्यकला रसज्ञा रसशेवधिः ।<br>
पुष्टा पुरातना पूज्या पुष्करा पुष्करेक्षणा ॥ १५२॥<br>
<br>
परंज्योतिः परंधाम परमाणुः परात्परा ।<br>
पाशहस्ता पाशहन्त्री परमन्त्र-विभेदिनी ॥ १५३॥<br>
<br>
मूर्ताऽमूर्ताऽनित्यतृप्ता मुनिमानस-हंसिका ।<br>
सत्यव्रता सत्यरूपा सर्वान्तर्या मिनी सती ॥ १५४॥<br>
<br>
ब्रह्माणी ब्रह्मजननी बहुरूपा बुधार्चिता ।<br>
प्रसवित्री प्रचण्डाऽऽज्ञा प्रतिष्ठा प्रकटाकृतिः ॥ १५५॥<br>
<br>
प्राणेश्वरी प्राणदात्री पञ्चाशत्पीठ-रूपिणी ।<br>
विश‍ृङ्खला विविक्तस्था वीरमाता वियत्प्रसूः ॥ १५६॥<br>
<br>
मुकुन्दा मुक्तिनिलया मूलविग्रह-रूपिणी ।<br>
भावज्ञा भवरोगघ्नी भवचक्र-प्रवर्तिनी ॥ १५७॥<br>
<br>
छन्दःसारा शास्त्रसारा मन्त्रसारा तलोदरी ।<br>
उदारकीर्तिर् उद्दाम वैभवा वर्णरूपिणी ॥ १५८॥<br>
<br>
जन्ममृत्यु-जरातप्त-जनविश्रान्ति-दायिनी ।<br>
सर्वोपनिष-दुद्-घुष्टा शान्त्यतीत-कलात्मिका ॥ १५९॥<br>
<br>
गम्भीरा गगनान्तस्था गर्विता गानलोलुपा ।<br>
कल्पना-रहिता काष्ठाऽकान्ता कान्तार्ध-विग्रहा ॥ १६०॥<br>
<br>
कार्यकारण-निर्मुक्ता कामकेलि-तरङ्गिता ।<br>
कनत्कनकता-टङ्का लीला-विग्रह-धारिणी ॥ १६१॥<br>
<br>
अजाक्षय विनिर्मुक्ता मुग्धा क्षिप्र-प्रसादिनी ।<br>
अन्तर्मुख-समाराध्या बहिर्मुख-सुदुर्लभा ॥ १६२॥<br>
<br>
त्रयी त्रिवर्ग निलया त्रिस्था त्रिपुरमालिनी ।<br>
निरामया निरालम्बा स्वात्मारामा सुधासृतिः ॥ १६३॥ <br>
<br>
संसार पङ्क-निर्मग्न-समुद्धरण-पण्डिता ।<br>
यज्ञप्रिया यज्ञकर्त्री यजमान-स्वरूपिणी ॥ १६४॥<br>
<br>
धर्माधारा धनाध्यक्षा धनधान्य-विवर्धिनी ।<br>
विप्रप्रिया विप्ररूपा विश्वभ्रमण-कारिणी ॥ १६५॥<br>
<br>
विश्वग्रासा विद्रुमाभा वैष्णवी विष्णुरूपिणी ।<br>
अयोनिर् योनिनिलया कूटस्था कुलरूपिणी ॥ १६६॥<br>
<br>
वीरगोष्ठीप्रिया वीरा नैष्कर्म्या नादरूपिणी ।<br>
विज्ञानकलना कल्या विदग्धा बैन्दवासना ॥ १६७॥<br>
<br>
तत्त्वाधिका तत्त्वमयी तत्त्वमर्थ-स्वरूपिणी ।<br>
सामगानप्रिया सौम्या सदाशिव-कुटुम्बिनी ॥ १६८॥ <br>
<br>
सव्याप सव्य-मार्गस्था सर्वापद्वि निवारिणी ।<br>
स्वस्था स्वभाव मधुरा धीरा धीर समर्चिता ॥ १६९॥<br>
<br>
चैतन्यार्घ्य-समाराध्या चैतन्य-कुसुमप्रिया ।<br>
सदोदिता सदातुष्टा तरुणादित्य-पाटला ॥ १७०॥<br>
<br>
दक्षिणा-दक्षिणाराध्या दरस्मेर-मुखाम्बुजा ।<br>
कौलिनी-केवलाऽनर्घ्य-कैवल्य-पददायिनी ॥ १७१॥<br>
<br>
स्तोत्रप्रिया स्तुतिमती श्रुति-संस्तुत-वैभवा ।<br>
मनस्विनी मानवती महेशी मङ्गलाकृतिः ॥ १७२॥<br>
<br>
विश्वमाता जगद्धात्री विशालाक्षी विरागिणी ।<br>
प्रगल्भा परमोदारा परामोदा मनोमयी ॥ १७३॥<br>
<br>
व्योमकेशी विमानस्था वज्रिणी वामकेश्वरी ।<br>
पञ्चयज्ञ-प्रिया पञ्च-प्रेत-मञ्चाधि शायिनी ॥ १७४॥<br>
<br>
पञ्चमी पञ्चभूतेशी पञ्च-संख्योप चारिणी ।<br>
शाश्वती शाश्वतैश्वर्या शर्मदा शम्भुमोहिनी ॥ १७५॥<br>
<br>
धरा धरसुता धन्या धर्मिणी धर्मवर्धिनी ।<br>
लोकातीता गुणातीता सर्वातीता शमात्मिका ॥ १७६॥<br>
<br>
बन्धूक-कुसुमप्रख्या बाला लीला विनोदिनी ।<br>
सुमङ्गली सुखकरी सुवेषाढ्या सुवासिनी ॥ १७७॥<br>
<br>
सुवासिन्यर्चन-प्रीताऽऽशोभना शुद्धमानसा ।<br>
बिन्दु-तर्पण-सन्तुष्टा पूर्वजा त्रिपुराम्बिका ॥ १७८॥<br>
<br>
दशमुद्रा-समाराध्या त्रिपुराश्री-वशङ्करी ।<br>
ज्ञानमुद्रा ज्ञानगम्या ज्ञानज्ञेय-स्वरूपिणी ॥ १७९॥<br>
<br>
योनिमुद्रा त्रिखण्डेशी त्रिगुणाम्बा त्रिकोणगा ।<br>
अनघाऽद्भुत-चारित्रा वाञ्छितार्थ-प्रदायिनी ॥ १८०॥<br>
<br>
अभ्या सातिशय-ज्ञाता षडध्वातीत-रूपिणी ।<br>
अव्याज-करुणा-मूर्तिर् अज्ञान-ध्वान्त-दीपिका ॥ १८१॥<br>
<br>
आबाल-गोप-विदिता सर्वानुल्लङ्घ्य-शासना ।<br>
श्रीचक्रराज-निलया श्रीमत्-त्रिपुरसुन्दरी ॥ १८२॥<br>
<br>
श्रीशिवा शिव-शक्त्यैक्य-रूपिणी ललिताम्बिका ।<br>
एवं श्रीललिता देव्या नाम्नां साहस्रकं जगुः ॥<br>
<br>
॥ इति श्री ब्रह्माण्ड पुराणे उत्तरखण्डे<br>
श्रीहयग्रीव अगस्त्य संवादे<br>
श्रीललिता सहस्रनाम स्तोत्र कथनं सम्पूर्णम् ॥<br>
<br>
<br>
<b>क्षमा प्रार्थना <br><br></b>
यदक्षर पदभ्रष्टं मात्रा हीनन्तु यद्भवेत् ।<br>
तत्सर्वं क्षम्यतां देवी नारायणि नमोऽस्तुते ॥ <br>
<br>
विसर्ग बिन्दु मात्राणि पद पादाक्षराणि च । <br>
न्यूनानि चाति रिक्तानि क्षमस्व परमेश्वरी  ॥ <br>
<br>
अन्यथा शरणम् नाऽस्ति, त्वमेव शरणम् मम्। <br>
तस्मात्कारुण्य भावेन, रक्ष रक्ष जगदीश्वरि :<br>
<br>

</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 


