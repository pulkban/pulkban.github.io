<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif
}
</style>
</head>
<body >

<mark>
-------------------------<br>
<h1 class="display-5">
Lakshmi Ashtotra Sathanama Stotram<br>
</h1>

श्रीलक्ष्म्यष्टोत्तर शतनामस्तोत्रम् <br>
<br>
श्रीगणेशाय नमः ।<br>
देव्युवाच<br>
देवदेव महादेव त्रिकालज्ञ महेश्वर ।<br>
करुणाकर देवेश भक्तानुग्रह कारक ॥ १॥<br>
अष्टोत्तरशतं लक्ष्म्याः श्रोतुमिच्छामि तत्त्वतः ।<br>
<br>
ईश्वर उवाच<br>
देवि साधु महाभागे महाभाग्य प्रदायकम् ।<br>
सर्वैश्वर्यकरं पुण्यं सर्वपापप्र णाशनम् ॥ २॥<br>
<br>
सर्वदारिद्र्य शमनं श्रवणाद्भुक्ति मुक्तिदम् ।<br>
राजवश्यकरं दिव्यं गुह्याद्गुह्यतमं परम् ॥ ३॥<br>
<br>
दुर्लभं सर्वदेवानां चतुःषष्टि कलास्पदम् ।<br>
पद्मादीनां वरान्तानां विधीनां नित्यदायकम् ॥ ४॥<br>
<br>
समस्तदेव संसेव्यm aणिमाद्यष्ट सिद्धिदम् ।<br>
किमत्र बहुनोक्तेन देवी प्रत्यक्ष दायकम् ॥ ५॥<br>
<br>
तव प्रीत्याद्य वक्ष्यामि समाहितमनाः श‍ृणुं ।<br>
अष्टोत्तर शतस्यास्य महालक्ष्मीस्तु देवता ॥ ६॥<br>
<br>
क्लींबीज पदमित्युक्तं शक्तिस्तु भुवनेश्वरी ।<br>
अङ्गन्यासः करन्यास स इत्यादिः प्रकीर्तितः ॥ ७॥<br>
<br>
ध्यानम्<br>
वन्दे पद्मकरां प्रसन्नवदनां सौभाग्यदां भाग्यदां<br>
हस्ताभ्याm aभयप्रदां मणिगणैर्नाना विधैर्भूषिताम् ।<br>
भक्ताभीष्ट फलप्रदां हरिहर ब्रह्मादिभिः सेवितां<br>
पार्श्वे पङ्कजशङ्ख पद्म निधिभिर्युक्तां सदा शक्तिभिः ॥ ८॥<br>
<br>
सरसिज नयने सरोजहस्ते धवलतरांशुक गन्धमाल्य शोभे ।<br>
भगवति हरिवल्लभे मनोज्ञे त्रिभुवन भूतिकरि प्रसीद मह्यम् ॥ ९॥<br>
<br>
प्रकृतिं विकृतिं विद्यां सर्वभूतहित प्रदाम् ।<br>
श्रद्धां विभूतिं सुरभिं नमामि परमात्मिकाम् ॥ १०॥<br>
<br>
वाचं पद्मालयां पद्मां शुचिं स्वाहां स्वधां सुधाम् ।<br>
धन्यां हिरण्मयीं लक्ष्मीं नित्यपुष्टां विभावरीम् ॥ ११॥<br>
<br>
अदितिं च दितिं दीप्तां वसुधां वसुधारिणीम् ।<br>
नमामि कमलां कान्तां कामाm sheeRoध सम्भवाम् ॥ १२॥  <br>
<br>
अनुग्रहपदां बुद्धिm aनघां हरिवल्लभाम् ।<br>
अशोकाममृतां दीप्तां लोकशोक विनाशिनीम् ॥ १३॥<br>
<br>
नमामि धर्मनिलयां करुणां लोकमातरम् ।<br>
पद्मप्रियां पद्महस्तां पद्माक्षीं पद्मसुन्दरीम् ॥ १४॥<br>
<br>
पद्मोद्भवां पद्ममुखीं पद्मनाभप्रियां रमाम् ।<br>
पद्ममालाधरां देवीं पद्मिनीं पद्मगन्धिनीम् ॥ १५॥<br>
===<br>
पुण्यगन्धां सुप्रसन्नां प्रसादाभिमुखीं प्रभाम् ।<br>
नमामि चन्द्रवदनां चन्द्रां चन्द्रसहोदरीम् ॥ १६॥<br>
<br>
चतुर्भुजां चन्द्ररूपामिन्दिरामिन्दुशीतलाम् ।<br>
आह्लादजननीं पुष्टिं शिवां शिवकरीं सतीम् ॥ १७॥<br>
<br>
विमलां विश्वजननीं तुष्टिं दारिद्र्य नाशिनीम् ।<br>
प्रीतिपुष्करिणीं शान्तां शुक्लमाल्याम्बरां श्रियम् ॥ १८॥<br>
<br>
भास्करीं बिल्वनिलयां वरारोहां यशस्विनीम् ।<br>
वसुन्धरा मुदाराङ्गीं हरिणीं हेममालिनीम् ॥ १९॥<br>
<br>
धनधान्यकरीं सिद्धिं सदा सौम्यां शुभप्रदाम् ।<br>
नृपवेश्म गतानन्दां वरलक्ष्मीं वसुप्रदाम् ॥ २०॥<br>
<br>
शुभां हिरण्य प्राकारां समुद्र तनयां जयाम् ।<br>
नमामि मङ्गलां देवीं विष्णु वक्षःस्थलस्थिताम् ॥ २१॥<br>
<br>
विष्णुपत्नीं प्रसन्नाक्षीं नारायण समाश्रिताम् ।<br>
दारिद्र्य ध्वंसिनीं देवीं सर्वोपद्र वहारिणीम् ॥ २२॥<br>
<br>
नवदुर्गां महाकालीं ब्रह्मविष्णु शिवात्मिकाम् ।<br>
त्रिकालज्ञान सम्पन्नां नमामि भुवनेश्वरीम् ॥ २३॥<br>
<br>
लक्ष्मीं क्षीरसमुद्र राजतनयां श्रीरङ्ग धामेश्वरीं<br>
दासीभूत समस्त देववनितां लोकैक दीपाङ्कुराम् ।<br>
श्रीमन्मन्द कटाक्षलब्ध विभव ब्रह्मेन्द्र गङ्गाधरां <br>
त्वां त्रैलोक्य कुटुम्बिनीं सरसिजां वन्दे मुकुन्दप्रियाम् ॥ २४॥<br>
<br>
मातर्नमामि कमले कमलाय ताक्षि<br>
श्रीविष्णु हृत्कमल वासिनि विश्वमातः ।<br>
क्षीरोदजे कमल कोमल गर्भगौरि <br>
लक्ष्मि प्रसीद सततं नमतां शरण्ये ॥ २५॥<br>
<br>
Phalashruthi<br>
<br>
त्रिकालं यो जपेद्विद्वान् षण्मासं विजितेन्द्रियः ।<br>
दारिद्र्य ध्वंसनं कृत्वा सर्वमाप्नोत्य यत्नतः ॥ २६॥<br>
<br>
देवीनाम सहस्रेषु पुण्यमष्टोत्तरं शतम् ।<br>
येन-श्रियम वाप्नोति कोटिजन्म दरिद्रतः ॥ २७॥<br>
<br>
भृगुवारे शतं धीमान् पठेद्वत्सर मात्रकम् ।<br>
अष्टैश्वर्य मवाप्नोति कुबेर इव भूतले ॥ २८॥<br>
<br>
दारिद्र्य मोचनं नाम स्तोत्रमम्बा परं शतम् ।<br>
येन श्रियम वाप्नोति कोटिजन्म दरिद्रितः ॥ २९॥<br>
<br>
भुक्त्वा तु विपुलान् भोगाn aस्याः सायुज्य माप्नुयात् ।<br>
प्रातःकाले पठेन्नित्यं सर्वदुःखोप शान्तये ।<br>
पठंस्तु चिन्तयेद्देवीं सर्वाभरण भूषिताम् ॥ ३०॥<br>
<br>
॥ इति श्रीलक्ष्म्यष्टोत्तर शतनामस्तोत्रं सम्पूर्णम् ॥<br>
<br>

</body>
</html> 
