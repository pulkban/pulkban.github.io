<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif
}
</style>
</head>
<body >

<mark>
-------------------------<br>
<h1 class="display-5">
Sripada Sapthami<br><br>
</h1>

श्रीपाद सप्ततिः <br>
<br>
Started 9-Oct-2022<br>
दक्षाधः करपल्लवे लसदसिं - दक्षोर्ध्वगे शूलिनीं<br>
वामोर्ध्वे फलकोज्ज्वलां कटितट - न्यस्तान्य हस्ताम्बुजाम् ।<br>
शूलाग्राहत कास रासुरशिरो निष्ठां प्रहृष्टां सुरै: -<br>
जुष्टामिष्ट फलप्रदां भगवतीं – मुक्ति स्थलस्थां भजे ॥ १॥<br>
<br>
यत्सं वाहन लोभिनः शशिकला चूडस्य हस्ताम्बुज-<br>
स्पर्शेनापि च लोहितायति मुहुs त्वत्पाद पङ्केरुहम् ।<br>
तेनैवोद्धत कास रासुरशिर-श्श‍ृङ्गाग्र सञ्चूर्णन-<br>
प्राचण्ड्यं तदनुष्ठितं किल कथं मुक्तिस्थलस्थे! शिवे! ॥ २॥<br>
<br>
त्वत्पादं निजमस्तके घटयितुं के के नु लोके जनाः<br>
किं किं नारचयन्ति दुश्चरतपsh-chaर्यास पर्यादिकम् ।<br>
मन्ये धन्यतमं तु देवि! महिषं - वैरस्थयैव त्वया<br>
यन्मूर्ध्नि स्वयमेव पातकहरं पादाम्बुजं पातितम् ॥ ३॥<br>
<br>
त्वत्पादाम्बुज मर्पितं क्व नु शिवे! किन्नु त्रयीमस्तके?<br>
नित्यं तत्त्व विचार दत्तमनसां चित्ताम्बुजाग्रेषु वा? ।<br>
किं वा त्वत्प्रण यप्रकोप विनमn न्मारारि मौलिस्थले?<br>
किं प्रोत्खण्डित घोरसैरि भमहा दैत्येन्द्र मूर्द्धान्तरे? ॥ ४॥<br>
<br>
त्वत्पादाञ्चल रूप कल्प लतिका बालप्र वालद्वयं<br>
ये yaaवत्कल यन्ति जातु शिरसा नम्रेण कम्रोज्ज्वलम् ।<br>
तेषामेव हि देवि! नन्दनवन क्रीडासु लभ्यं पुनः<br>
स्वर्वल्ली तरुण प्रवाल भरणं सेवानुरूपं फलम् ॥ ५॥<br>
<br>
धावल्यं परिलाल्यते पुररिपोr aङ्गेन तुङ्गश्रीया<br>
किञ्च श्यामलिमापि कोमलतरे भात्येव गात्रे हरेः ।<br>
तत्तादृक्पदवीं ममापि जनयेth yaस्तोक सेवारसा-<br>
दारुण्यं तव लीयते चरणयोः कारुण्य मूर्ते! शिवे! ॥ ६॥<br>
<br>
आरुण्यं यदिदं त्वदीय पदयो राभाति, तत्केचन<br>
प्राहुस्तुङ्गनि तम्ब भार भरण क्लान्त्या किलोपागतम् ।<br>
अन्ये माहिष मूर्द्धपेष मिलितं रक्तद्रवं मन्वते<br>
मन्येऽहं तु नतेषु सान्द्र मनुरा गोद्गार मेवानयोः ॥ ७॥<br>
<br>
प्राहुः पद्मसमाश्रयं शतधृतिं त्वत्पाद पद्माश्रयाth-<br>
aन्तस्त्वत्पद पद्मवीक्षण वशाth त्कृष्णो।पि पद्मेक्षणः ।<br>
यत्पद्मार्चन मामनन्ति सुधियो दारिद्र्य विद्रावणं<br>
मुक्तिक्षेत्र गते! भवानि! तदपि त्वत्पाद पद्मार्चनम् ॥ ८॥<br>
Ended 9-Oct-2022<br>
Started 15-Oct-2022<br>
पादं ते सरसीरुहद्रुहमिमं यत्सेवते पद्मभू-<br>
र्नूनं तत्स्वनिवासपङ्कजवरश्रीलङ्घनाशङ्कया ।<br>
गोविन्दोऽपि च वारिराशिदुहितुर्वासाब्जबाधाभिया<br>
स्वस्यैवाग्रकरोद्गृहीतकमलत्राणाभिलाषेण वा ॥ ९॥<br>
<br>
सेवन्ते कुलसम्पदे नखमयाः शीतांशवस्त्वत्पदं<br>
तत्पाको ननु वीक्ष्यते हि नितरामन्येषु शीतांशुषु ।<br>
एको बालक एव मौलिमयि! ते यातो, ललाटात्मता-<br>
मन्यो निर्मलमण्डलदशामन्यौ तु धन्यौ गतौ ॥ १०॥<br>
<br>
घोरं पादसहस्रकं प्रकटयन्नाशासु भासां पति-<br>
र्ध्वान्तं नो पुनरान्तरं शमयितुं शक्नोति शैलात्मजे! ।<br>
त्वत्पादद्वितयेन कोमलतरेणानेन चेतःस्पृशा<br>
जन्तूनां बहिरन्तरन्धतमसं कृन्तत्यनन्तं शिवे! ॥ ११॥<br>
<br>
सुर्येन्द्वग्निसमीरणादिसकलस्वर्वासिनामुन्मदः<br>
सर्वाण्येव पदानि यो मथितवान् दुर्वारशौर्योष्मणा ।<br>
तं घोरं महिषासुरं निजपदेनैकेन सम्मृद्नती<br>
यत्त्वं प्रत्यकृथास्ततः किमपरं त्वद्वैभवं ब्रूमहे ॥ १२॥<br>
<br>
एकं वामतयैव, दक्षिणतयैवान्यत्पदं देहिनां<br>
ख्यातं मुक्तिपुराधिवासिनि! शिवे!, चित्रं त्वयि त्वीदृशम् ।<br>
आनम्रेषु जनेष्वभीष्टकरणे पादावुभौ दक्षिणा-<br>
वानम्रे तु कृतागसि स्मरहरे वामाक्षि! वामावुभौ ॥ १३॥<br>
<br>
आनम्रस्य पुरद्रुहः शिरसि ते पादाब्जपातः शिवे!<br>
जीयाद्येन बभूव पङ्कजवती मौलिस्रवन्ती क्षणम् ।<br>
किञ्चोदञ्चितबालपल्लववती जाता जटावल्लरी<br>
लाक्षापातवशेन सान्ध्यसुषमासान्द्रा च चान्द्री कला ॥ १४॥<br>
<br>
दृष्ट्वा रात्रिषु चन्द्रपादजनितां पाथोरुहाणां व्यथां<br>
देवि! त्वं करुणाकुलेव कुरुषे तद्वैरनिर्यातनम् ।<br>
मानानम्रमहेशमौलिवलभीवासस्य शीतत्विषो<br>
नित्यं पङ्कजपादघातजनिता बाधा यदाधीयते ॥ १५॥<br>
<br>
सम्भ्रान्तिस्तव देवि! सा विजयते मानावनम्रे शिवे!<br>
त्वत्पादाम्बुरुहप्रहारमुदिते मन्दं समुत्थायिनि ।<br>
लाक्षारागरसारुणं निपतितं गङ्गापयश्शीकरं<br>
दृष्ट्वा शोणितशङ्कया तरलिता कान्तं यदालम्बथाः ॥ १६॥<br>
<br>
सा पादद्वितयाहतिर्जयति ते, यस्यां गिरीन्द्रात्मजे!<br>
प्राचीनेन्दुयुते नखेन्दुदशके मौलिस्थलीसङ्गते ।<br>
स्वस्यैकादशमूर्तितासमुचितानेकादशैवोडुपा-<br>
नाबिभ्राण इवाबभौ स भगवानेकोऽपि रुद्रः स्वयम् ॥ १७॥<br>
<br>
किं वैरिञ्चकरोटिकोटिनिहतं किं वा फणिग्रामणी-<br>
निश्वासानिलखेदितं न्विदमिति प्रेमार्द्रसल्लापिना ।<br>
मानस्योपशमे करेण शनकैरामृद्नता शम्भुना<br>
भूयश्चुम्बितमम्बुजद्युति पदं ध्यायामि माये! तव ॥ १८॥<br>
<br>
पूर्वं जह्नुसुता सकृन्मुररिपोः श्रीपादसङ्क्षालना-<br>
पुण्यादीदृशवैभवा समभवत्गोविन्दवन्द्ये! शिवे! ।<br>
सेयं सम्प्रति शम्भुमौलिनिलया मानप्रसङ्गानतौ<br>
नित्यं त्वच्चरणावसेचनभुवा पुण्येन कीदृग्भवेत्? ॥ १९॥<br>
<br>
पूर्वं व्याकरणप्रपञ्चनविधौ लब्ध्वाप्यनेकं पदं<br>
किं नो तृप्तिमगादगाधिपसुते! शेषः फणिग्रामणीः ।<br>
आलीनः शशिमौलिमूर्द्धनि चिरं प्रेमप्रकोपानतौ<br>
लब्धुं ते पदमेकमेव कुतुकी नित्यं यतो वर्तते ॥ २०॥<br>
<br>
तिष्ठन्त्यां प्रणयप्रकोपवशतो बाष्पाकुलाक्ष्यां त्वयि<br>
श्रीकण्ठे नखदर्पणप्रतिफलद्रूपे पुरोवर्त्तिनि ।<br>
पादाग्रे पतितोऽयमित्यभिहिते सख्या, तवालोकनं<br>
लोलं पादतले विभाति सहसा साकोपमालीमुखे ॥ २१॥<br>
<br>
कान्तालोकनलज्जया विनमिते कान्ते मुखाम्भोरुहे<br>
यासौ भूतलपातुका नयनयोः शोभा तवाभासते ।<br>
सा तावत्तरुणारुणाम्बुजयुगभ्रान्त्या त्वदङ्घ्रिद्वय-<br>
प्रान्ते भाति मरन्दपानकुतुकभ्रान्तेव भृङ्गावली ॥ २२॥<br>
<br>
किं ब्रूमः कुटिलात्मकोऽपि कबरीभारस्त्वदीयः शिवे!<br>
केलीविश्लथितस्तनोति यदयं त्वत्पादसंस्पर्शनम् ।<br>
तत्भूयः सुमनोगणादृतगुणस्त्वन्मौलिसंलाल्यतां<br>
धत्ते; चित्रमसौ, त्वदङ्घ्रिभजनात्किं केन नो लभ्यते? ॥ २३॥<br>
<br>
रागद्वेषमुखा हि विभ्रमभरा नश्यन्ति विश्वेश्वरि!<br>
त्वत्सङ्गादिति मुक्तिदेशनिलये! मिथ्या जनैः कथ्यते ।<br>
उद्यद्द्वेषमुदारविभ्रमभरं गात्रं दधत्या त्वया<br>
रागोऽपि ध्रियतेऽधिकं चरणयोः शोणाम्बुजच्छाययोः ॥ २४॥<br>
<br>
देवि! त्वत्पदसत्परागमनिशं मौलौ समाबिभ्रतां<br>
साधूनामपरागतैव भवतीत्याश्चर्यमास्तामिदम् ।<br>
पादस्ते नखरप्रभावलसितो जागर्ति सोऽयं पुन-<br>
श्चित्रं नाम खरप्रभावलसितो दुष्टासुरं पिष्टवान् ॥ २५॥<br>
<br>
द्वित्वेन स्थितयोस्त्वदीयपदयोर्द्वैतं निरस्य स्फुटं<br>
कैवल्यप्रतिपादने कुशलता जातेति कोऽयं क्रमः ? ।<br>
किं वा युक्तिभिरत्र, मुक्तिकरता व्यक्तैव ते पादयो-<br>
र्मुक्ता एव हि विस्फुरन्ति विमलास्तत्सङ्गिनोऽमी नखाः ॥ २६॥<br>
<br>
पादाग्रं तव कामदं सुरलताशाखाग्रमाचक्ष्महे<br>
जाता यत्र हि बालपल्लवरुचिः स्वैरेव रागोदयैः ।<br>
उत्सर्पन्नखमण्डलीसुषमया पुष्पालिरुत्पादिता<br>
सञ्जातालिरुतिश्च मञ्जुलतरैर्मञ्जीरशिञ्जारवैः ॥ २७॥<br>
<br>
देवीयं तव सन्नतेशमकुटस्वर्लोककल्लोलिनी-<br>
कल्लोलाहतिभिर्विशेषविमला जीयान्नखश्रेणिका ।<br>
यद्धावल्यमवाप्तुमात्तकुतुकास्तोये तपस्यन्त्यमी<br>
दीनाः फेनकणाश्च मौक्तिकगणाः शङ्खाश्च शङ्कामहे ॥ २८॥<br>
<br>
माने शम्भुशिरःप्रहारचरितं नैव त्वदिच्छाकृतं<br>
जाने देवि! पदाब्जयोस्तु पुरजिन्मूर्द्ध्ना विरोधादिदम् ।<br>
एते पादनखांशुबद्धकलहाः शीतांशुमन्दाकिनी-<br>
भोगीन्द्राः किल शङ्करस्य शिरसा शङ्कां विना रक्षिताः ॥ २९॥<br>
<br>
देवि! त्वच्चरणोच्चलन्नखघृणिश्रेणीषु लीनो नम-<br>
न्नाभाति स्फटिकाचलस्फुटतटीशायीव सायन्नटः ।<br>
हंसालीन इव स्वयं कमलभूः क्षीराब्धिशायीव च<br>
श्रीभर्ता मघवापि नाकसरिति स्नायन्निवालोक्यते ॥ ३०॥<br>
<br>
डोलाकेलिविधौ हिमाचलशिलादेशे समभ्याहतात्-<br>
पादाग्रात्तव यानि यावकरसप्रस्यन्दनान्यम्बिके! ।<br>
तान्यभ्यागतसुम्भसङ्गरभवद्रक्ताम्बुविस्तारणा-<br>
बिन्दुक्षेपनिभानि नन्ददमरीवन्द्यानि वन्दामहे ॥ ३१॥<br>
<br>
डोलाकेलिषु यं हिमाचलशिलालग्नं वनेवासिनो<br>
भक्त्या योगिवरास्त्रिपुण्ड्रकलिते लिम्पन्ति फालान्तरे ।<br>
यं सिद्धप्रमदाः समेत्य तिलकं कुर्वन्ति नत्वा मुहु-<br>
स्तं दाक्षायणि! ते कदा नु पदयोरीक्षेय लाक्षारसम् ? ॥ ३२॥<br>
<br>
देवि! त्वं मुरवैरिणः प्रणमने यत्किञ्चिदाकुञ्चय<br>
श्रीपादाम्बूजमन्यथास्य शिरसि त्वत्पादलाक्षाञ्चिते ।<br>
श्रीभूम्योरितरप्रणामकृतमित्यन्योन्यमाशङ्कया<br>
रोषव्याकुलयोश्चिरं स भगवान् जायेत पर्याकुलः ॥ ३३॥<br>
<br>
प्रागुद्वाहविधौ हिमाचलसदस्यश्माधिरोपाय य-<br>
न्न स्प्रक्ष्यामि वियद्धुनीमिति पुनः सत्यं विधातुं च यत् ।<br>
दैत्योत्क्षेपणसाहसे विरचिते संवाहनार्थं च यत्-<br>
तत्पादग्रहणत्रयं विजयते शर्वेणि शर्वाणि! ते ॥ ३४॥<br>
<br>
सुम्भस्ते किल देवि! रागकलहे पादप्रहारोत्सवं<br>
लब्धुं काङ्क्षितवानुपायमिह खल्वज्ञो न विज्ञातवान् ।<br>
यद्यायोत्स्यत घोरमाहिषवपुर्धारी स वैरी ततः<br>
प्राघानिष्यत मूर्ध्नि कोमलरुचा पादारविन्देन ते ॥ ३५॥<br>
<br>
आनम्रे गिरिशे पदप्रहरणे दत्ते भवत्या रुषा<br>
``नाथे! किं महिषोहा''मित्यभिहिते देवेन तस्मिन् क्षणे ।<br>
आलिष्वाकलितस्मितासु, पुनरप्युद्दामपुष्यद्रुष-<br>
स्तन्मौलौ जयति द्वितीयमपि ते पादाब्जसन्ताडनम् ॥ ३६॥<br>
<br>
पादाग्रं तव सङ्गरश्रमवशादाक्षारिलाक्षारसं<br>
विन्यस्तं मृगनायकोपरि चिराज्जीयादगेन्द्रात्मजे! ।<br>
यत्कान्त्यैव च लोहितो मृगपतिर्दैत्यप्रहारोद्गल-<br>
द्रक्ताम्भःकणिका वहन्नपि तथा नामानि वैमानिकैः ॥ ३७॥<br>
<br>
नैवालिम्प निलिम्पमूर्द्धसु, न वा सिंहोपरि त्यज्यतां<br>
मा चेदं महिषस्य मूर्द्ध्नि रभसादालिप्य लोलुप्यताम् ।<br>
पत्युर्मौलिनदीजले परमिदं सङ्क्षालनीयं त्वये-<br>
त्यालीकेलिगिरो जयन्ति गिरिजे! त्वत्पादलाक्षार्पणे ॥ ३८॥<br>
<br>
नत्वैव प्रथमं त्वदङ्घ्रिकमलं तौ पुष्पवन्तावुभौ<br>
त्रैलोक्यं महसाभिभूय चरतो व्योमान्तरप्रान्तरे ।<br>
नाथे! तौ कथमन्यथा परिगलल्लाक्षारसक्षालितौ<br>
वीक्ष्येते भृशशोणिबिम्बमुदयारम्भे प्रियम्भावुकौ ॥ ३९॥<br>
<br>
त्रैलोक्यं वशयन्ति, पापपटलीमुच्चाटयन्त्युच्चकै-<br>
र्विद्वेषं जनयन्त्यधर्मविषये प्रस्तम्भयन्त्यापदः ।<br>
आकर्षन्त्यभिवाञ्छितानि महिषस्वर्वैरिणो मारणा-<br>
श्चित्रं! त्वत्पदसिद्धचूर्णनिवहाः षट्कर्मणां साधकाः ॥ ४०॥<br>
<br>
किं कल्पद्रुमपञ्चकं प्रणमतामाकाङ्क्षितापादने<br>
किं पञ्चायुधबाणपञ्चकमिदं मारारिसम्मोहने ।<br>
सूक्ष्मं किञ्चन पञ्चभूतवपुषो विश्वस्य किं कारणं<br>
त्वत्पादाङ्गुलिपञ्चकात्मकमिदं किं भाति शम्भोः प्रिये! ॥ ४१॥<br>
<br>
डोलाकेलिषु दूरदूरगमने प्रेङ्खोलनाविभ्रमे<br>
मेदिन्यामनिपातितं जयति ते नाथे! पदाम्भोरुहम् ।<br>
भक्त्या सन्नमतां त्वदाननगलद्गानामृतामूर्च्छया<br>
भूपृष्ठे चिरशायिनां दिविषदामाघट्टनासाध्वसात् ॥ ४२॥<br>
<br>
मञ्जीरप्रसरन्मसारसुषमारूपा कलिन्दात्मजा<br>
स्वच्छच्छायनखांशुसञ्चयमयी गङ्गा च सङ्गामुका ।<br>
शोणः पादरुचां चयश्च मिलितो येन त्वदग्रे, ततो<br>
मज्जन्तीव नमन्ति तत्र मुनयः सर्वेऽपि शर्वाङ्गने ॥ ४३॥<br>
<br>
मञ्जीरार्पितशक्रनीलशकलश्रीचञ्चलीकाञ्चितं<br>
राजद्रेणुविभूषितं परमहंसालीभिरासेवितम् ।<br>
त्वत्पादाग्रसरोजमङ्गुलिदलच्छायभिराभासुरं<br>
विष्वग्रोचिनखांशुजालपयसि स्वच्छे समुच्छोभते ॥ ४४॥<br>
<br>
मञ्जीरस्वनमञ्जुविष्किररवे तत्सङ्गिनीलोपल-<br>
च्छायारूपतमोलवे नखमिषादक्षीणतारागणे ।<br>
सन्ध्यारागनिभस्वकान्तिपटले त्वत्पादमूलात्मक-<br>
प्रत्यूषोपगमे हि देवि! लभते लोकः प्रबोधोदयम् ॥ ४५॥<br>
<br>
विद्यामुक्तिरमावधूषु नितरां कामातुरा मानवा-<br>
स्तप्तास्त्वन्नखकान्तिचन्दनरसैरालिप्य गात्रं निजम् ।<br>
त्वत्पादाब्जरुचिप्रवालनिचिते भूमीतले शेरते<br>
नित्यं देवि! भवत्कृपाप्रियसखीविश्वासतः केवलम् ॥ ४६॥<br>
<br>
मञ्जीरक्वणितैः क्षिपन्निव मुहुः श्रीमन्नखांशूद्गमै-<br>
र्दैत्येन्द्रं प्रहसन्निवारुणरुचा रुष्यन्निवास्मै भृशम् ।<br>
धीरायां त्वयि निर्विकारमनसि त्वत्पाद एव स्फुटं<br>
पुष्णन् वैरिविकारमेष महिषध्वंसी परित्रायताम् ॥ ४७॥<br>
<br>
क्षिप्रं देवि! शिरस्पन्दने महिषं पिष्ट्वा ततोऽधः पदं<br>
दित्सन्त्यां त्वयि कण्ठभञ्जनभिया कण्ठीरवे विद्रुते ।<br>
मेदिन्यामपि भीतिकम्पिततनौ प्रेमत्वराशालिना<br>
शर्वेणैव निजाङ्कसीम्नि निहितं पादद्वयं ते जयेत् ॥ ४८॥<br>
<br>
पूर्वं देवि! पदाम्बुजेन महिषप्रध्वंसनाभ्यासतः<br>
पश्चात्कुत्सितसुम्भदैत्यविजयोऽप्येवं कृतः किं त्वया? ।<br>
नो चेद्भाति कथं कुसुम्भविजयी पादाब्जदेशोऽयमि-<br>
त्यालापे गिरिशस्य तद्विजयते मन्दस्मितं देवि! ते ॥ ४९॥<br>
<br>
बिभ्राणेन मनोज्ञयावकरसं मञ्जुध्वनन्नूपुर-<br>
श्लेषालङ्कृतिशालिना नखमणीजातप्रसादश्रिया ।<br>
एकेनैव पदेन देवि! महिषध्वंसे महीयस्तरः<br>
श्लोकोयं रचितस्त्वयेति विबुधाः संश्लाघनं कुर्वते ॥ ५०॥<br>
<br>
त्वं शम्भोर्महिषी भवस्यगसुते! तेनोपहासाय ते<br>
दैत्योऽयां महिषीभवन्नुपगतः, सोऽयं कथं क्षम्यते ? ।<br>
इत्थं नूपुरनिःस्वनैरिव वदन् पादस्त्वदीयो रुषा<br>
शस्त्रप्रग्रहणात्पुरैव महिषं पिष्णन् परित्रायताम् ॥ ५१॥<br>
<br>
देव्या पङ्कशयोऽद्य कोऽपि महिषच्छद्मा महान् कण्टकः<br>
पादेनाहत इत्युदूढहसितं सख्या समावेदिते ।<br>
सद्यः कण्टकशालिना करतलेनासाद्य पादाम्बुजं<br>
गृह्णन्नार्तिविनोदनाय गिरिशो जीयात्प्रियस्ते शिवे! ॥ ५२॥<br>
<br>
त्वत्पादाङ्गुलिपल्लवैरगसुते! देवि! स्वयं पञ्चभिः<br>
पञ्चत्वं गमितो महासुर इति स्वात्मानुरूपं कृतम् ।<br>
एतैरेव नतो जनस्त्रिदशतां नीतो, महेशः पुन-<br>
र्लक्षत्वं गमितः प्रसूनधनुषो विस्मापनं तद्द्वयम् ॥ ५३॥<br>
<br>
ब्राह्मं माघवनं च वाहनमहो मन्दैर्गतैर्निन्दितं<br>
धावल्येन नखत्विषां विहसितो वाहोऽपि माहेश्वरः ।<br>
इत्थं वाहनवैरितां भजति ते पादस्ततो मन्महे<br>
कात्यायन्यमुना न्यघानि महिषः कार्त्तान्तवाहभ्रमात् ॥ ५४॥<br>
<br>
सीमन्तप्रकरे सुरेन्द्रसुदृशां सिन्दूररेखात्मना<br>
माणिक्यद्युतिसञ्ज्ञयैव मकुटीकोटीषु दैत्यद्रुहाम् ।<br>
शम्भोर्मूर्ध्नि जटाघटारुणरुचिव्याजेन पादप्रभै-<br>
वैका ते परिणाममेति करुणामूर्ते! गिरीन्द्रात्मजे! ॥ ५५॥<br>
<br>
नो केशः परमाश्रयः सुमनसां, पादाब्जरेणुश्च ते<br>
नो मन्दारसिता परं स्मितरुचिर्मञ्जीरयोश्च द्वयी ।<br>
नो बाहुः कलहं समेत्य जयति, त्वद्यानलीलाप्यसौ<br>
नो शुम्भत्तरलाक्षमाननमिदं, पादाम्बुजं चाम्बिके! ॥ ५६॥<br>
<br>
नाथे! तावकवाहसिंहचकितास्त्वत्पादमूले नता<br>
नूनं बभ्रमुरभ्रमुप्रियमुखा दिक्कुम्भिवीराश्चिरम् ।<br>
नोचेदेष कथं तदुन्नतशिरस्सिन्दूरसन्दोहजो<br>
रागस्ते चरणाम्बुजे परिणमन्नद्यापि विद्योतते ॥ ५७॥<br>
<br>
त्वत्पादोऽयमजाश्रितश्च रुचिरस्पर्शान्वितो योगिना-<br>
मन्तःस्थाकृतिरूष्मभाक् च महिषप्रध्वंसनप्रक्रमे ।<br>
एवं खल्वखिलाक्षरात्मकममुं शैलेन्द्रकन्ये! कथं<br>
भाषन्ते नतवर्गबन्धुमपवर्गालम्बनं वा जनाः? ॥ ५८॥<br>
<br>
उन्मीलन्नखमण्डलीहिमकणः, शोणप्रभागैरिकं<br>
बिभ्राणः, परिशोभमानकटको, भूयो वनैकाश्रयः ।<br>
गायत्सिद्धवधूनिषेविततलः पादस्त्वदीयः शिवे!<br>
राजत्येष हिमाद्रिपादवदिदं युक्तं हिमाद्रेः सुते! ॥ ५९॥<br>
<br>
दिक्पालैर्दशभिः पृथक्पृथगयं त्वत्पादयोरर्पितो<br>
दृश्यो भक्त्यनुराग एव दशधा शोणाङ्गुलिश्रीमिषात् ।<br>
पादाभ्यामपि तान् प्रति प्रकटिता नूनं प्रसादाङ्कुरा<br>
दृश्यन्ते नखकान्तिपङ्क्तिदशकव्याजेन शैलात्मजे! ॥ ६०॥<br>
<br>
मेघानां कुलिशस्य चाप्रतिहता धाराः क्रमन्तां चिरं<br>
नो नश्येन्मददानवारिविभवो नाकस्य नागस्य च ।<br>
पुत्रोऽयं मम सैनिकाश्च दधतां नित्यं जयन्तः सुखं<br>
त्वत्पादाम्बुजपातिनः सुरपतेरित्थं जयन्त्यर्त्थनाः ॥ ६१॥<br>
<br>
आज्यासक्तकरैर्द्विजन्मभिरहं हूयेय, नो दानवैः<br>
स्वाहारोचितमस्तु पार्श्वमनिशं, तादृक् च हव्यं लभै ।<br>
रक्षावानिति भूतिमानिति च मे शब्दप्रसिद्ध्या शिवे!<br>
नोपेक्ष्योऽहमिति त्वदङ्घ्रिनमने जीयासुरग्नेर्गिरः ॥ ६१॥<br>
<br>
``त्वत्भक्ताघमबुद्धिपूर्वलिखितं स्याच्चेत्क्षमेथाः शिवे!<br>
कान्तस्ते मयि रोषवान्, कुरु पुनस्तस्यार्द्रभावं शनैः ।<br>
देवि त्वं महिषाभिहन्त्रि! चकितं त्रायस्व मे वाहनं'',<br>
कालस्येति जयन्ति ते पदनतौ लोलस्य सम्प्रार्थनाः ॥ ६३॥<br>
<br>
धर्माचारपरोऽहमित्यवमतो रक्षोभिरेकान्वयै-<br>
र्मह्यं देवि विनिन्दिता दिशमदुर्जातिद्विषश्चामराः ।<br>
दैवादित्युभयच्युतो विशरणो रक्ष्योऽहमित्यादय-<br>
स्त्वत्पादप्रणतौ जयन्ति निरृतेरत्याकुलाः प्रार्थनाः ॥ ६४॥<br>
<br>
मत्पुत्र्या मम वा मुकुन्दगृहताभाग्यं न सङ्क्षीयतां<br>
माहं पायिषि कुम्भजेन मुनिना कल्पान्तसूर्येण वा ।<br>
द्वेधा मे सुरवाहिनीदयितता साधु त्वया रक्ष्यतां<br>
त्वत्पादाम्बुजपातिनो जलपतेरित्थं जयन्त्यर्त्थनाः ॥ ६५॥<br>
<br>
विश्वप्राणमयी त्वमेव, मम तु प्राहुर्जगत्प्राणतां<br>
सर्वस्यापि सदा गतिर्हि भवती, मामेवमाहुर्जनाः ।<br>
लज्जापादकमीदृशं जननि! नः, किं कुर्महे, पाहिमा-<br>
मित्येवं पवनस्य ते पदनतौ वाचो जयन्त्याकुलाः ॥ ६६॥<br>
<br>
शङ्खोल्लासिगलोज्ज्वले! समकरे! पद्मेन, कुन्दस्मिते!<br>
पादाग्रादृतकच्छपे! मुखमहापद्मे! मुकुन्दाश्रिते! ।<br>
इत्यस्मन्निधिगात्रि! नीलनयने! चर्चात्मिके! पाहिमा-<br>
मित्थं पादनतिः शिवे! विजयते सख्युः कुबेरस्य ते ॥ ६७॥<br>
<br>
सन्नामेषु भवत्पदाम्बुजनखच्छायां जटासङ्गिनीं<br>
गङ्गेत्यालिजना वदन्ति वितथं मा भूर्मुधा कोपिनी ।<br>
दृष्टिर्मय्ययि! नीयतां, परुषमप्येकं वचो दीयता-<br>
मीशानस्य भवानि! ते पदनतावित्थं जयन्त्यर्त्थनाः ॥ ६८॥<br>
<br>
नाभीतोऽभवमादितस्तव बलात् पश्चादभीतोऽस्म्यहं<br>
त्र्यक्षेण त्रिमुखीकृतोऽपि चतुरास्योऽहं तवैव स्तवैः ।<br>
त्वं विश्वात्मतयोपजन्य न पुनः स्रष्टारमाख्याहि मा-<br>
मित्थं देवि! जयन्ति ते पदनतौ वाणीपतेर्वाणयः ॥ ६९॥<br>
<br>
आशीरस्ति मुखे, विडम्बयति मां भूयोऽपि चाशीःस्पृहा<br>
भोगाः सन्ति सहस्रधा, पुनरहं भोगान् कथं प्रार्थये? ।<br>
शेषोऽहं स्पृहयाम्यशेषसुखमित्येतच्च हासास्पदं,<br>
नाथे! चिन्तय सर्वमित्यहिपतेस्त्वत्पादपातो जयेत् ॥ ७०॥<br>
<br>
पार्वत्याः पदमत्र दृश्यमिति वा पादे भवत्वेन वा<br>
साधुत्वात्तदुपास्तये हिततया पद्यान्यमूनि स्फुटम् ।<br>
सैषा मुक्तिपुरीगिरीन्द्रतनया भक्तेन नारायणे-<br>
नाबद्धा खलु सप्ततिर्दिशतु वः कल्याणहल्लोहलम् ॥<br>
<br>
<br>

</body>
</html> 
