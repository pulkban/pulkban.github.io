<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif
}
</style>
</head>
<body >

<mark>
-------------------------<br>
<h1 class="display-5">
Sri Lakshmi Sahasranama Stothram<br>
</h1>

Sri Lakshmi Sahasranama Stothram - Sanskrit<br>
श्रीलक्ष्मीसहस्रनामस्तोत्रम् <br>
<br>
<br>
श्रीस्कन्दपुराणे सनत्कुमारसंहितायाम् ।<br>
<br>
श्रीगणेशाय नमः ।<br>
<br>
हरिः ॐ ।<br>
नाम्नां साष्टसहस्रञ्च ब्रूहि गार्ग्य महामते ।<br>
महालक्ष्म्या महादेव्या भुक्तिमुक्त्यर्थसिद्धये ॥ १॥<br>
<br>
गार्ग्य उवाच-<br>
सनत्कुमारमासीनं द्वादशादित्यसन्निभम् ।<br>
अपृच्छन्योगिनो भक्त्या योगिनामर्थसिद्धये ॥ २॥<br>
<br>
सर्वलौकिककर्मभ्यो विमुक्तानां हिताय वै ।<br>
भुक्तिमुक्तिप्रदं जप्यमनुब्रूही दयानिधे ॥ ३॥<br>
<br>
सनत्कुमार भगवन्सर्वज्ञोऽसि विशेषतः ।<br>
आस्तिक्यसिद्धये नॄणां क्षिप्रधर्मार्थसाधनम् ॥ ४॥<br>
<br>
खिद्यन्ति मानवास्सर्वे धनाभावेन केवलम् ।<br>
सिद्ध्यन्ति धनिनोऽन्यस्य नैव धर्मार्थकामनाः ॥ ५॥<br>
<br>
दारिद्र्यध्वंसिनी नाम केन विद्या प्रकीर्तिता ।<br>
केन वा ब्रह्मविद्याऽपि केन मृत्युविनाशिनी ॥ ६॥<br>
<br>
सर्वासां सारभूतैका विद्यानां केन कीर्तिता ।<br>
प्रत्यक्षसिद्धिदा ब्रह्मन् तामाचक्ष्व दयानिधे ॥ ७॥<br>
<br>
सनत्कुमार उवाच-<br>
साधु पृष्टं महाभागास्सर्वलोकहितैषिणः ।<br>
महतामेष धर्मश्च नान्येषामिति मे मतिः ॥ ८॥<br>
<br>
ब्रह्मविष्णुमहादेवमहेन्द्रादिमहात्मभिः ।<br>
सम्प्रोक्तं कथयाम्यद्य लक्ष्मीनामसहस्रकम् ॥ ९॥<br>
<br>
यस्योच्चारणमात्रेण दारिद्र्यान्मुच्यते नरः ।<br>
किं पुनस्तज्जपाज्जापी सर्वेष्टार्थानवाप्नुयात् ॥ १०॥<br>
<br>
अस्य श्रीलक्ष्मीदिव्यसहस्रनामस्तोत्रमहामन्त्रस्य<br>
आनन्दकर्दमचिक्लीतेन्दिरासुतादयो महात्मानो महर्षयः अनुष्टुप्छन्दः ।<br>
विष्णुमाया शक्तिः महालक्ष्मीः परादेवता ।<br>
श्रीमहालक्ष्मीप्रसादद्वारा सर्वेष्टार्थसिद्ध्यर्थे जपे विनियोगः ।<br>
<br>
श्रीमित्यादि षडङ्गन्यासः ।<br>
<br>
ध्यानम्-<br>
पद्मनाभप्रियां देवीं पद्माक्षीं पद्मवासिनीम् ।<br>
पद्मवक्त्रां पद्महस्तां वन्दे पद्मामहर्निशम् ॥ १॥<br>
<br>
पूर्णेन्दुवदनां दिव्यरत्नाभरणभूषिताम् ।<br>
वरदाभयहस्ताढ्यां ध्यायेच्चन्द्रसहोदरीम् ॥ २॥<br>
<br>
इच्छारूपां भगवतस्सच्चिदानन्दरूपिणीम् ।<br>
सर्वज्ञां सर्वजननीं विष्णुवक्षस्स्थलालयाम् ॥ ३॥<br>
<br>
दयालुमनिशं ध्यायेत्सुखसिद्धिस्वरूपिणीम् ।<br>
<br>
यथोपदेशं जपित्वा, यथाक्रमं देव्यै समर्प्य,<br>
ततश्शाम्भवीमुद्रया लक्ष्मीमनुसन्धाय, नामसहस्रं जपेत् ।<br>
हरिः ॐ ॥<br>
<br>
नित्यागतानन्तनित्या नन्दिनी जनरञ्जनी ।<br>
नित्यप्रकाशिनी चैव स्वप्रकाशस्वरूपिणी ॥ १॥<br>
<br>
महालक्ष्मीर्महाकाली महाकन्या सरस्वती ।<br>
भोगवैभवसन्धात्री भक्तानुग्रहकारिणी ॥ २॥<br>
<br>
ईशावास्या महामाया महादेवी महेश्वरी ।<br>
हृल्लेखा परमा शक्तिर्मातृकाबीजरूपिणी ॥ ३॥<br>
<br>
नित्यानन्दा नित्यबोधा नादिनी जनमोदिनी ।<br>
सत्यप्रत्ययनी चैव स्वप्रकाशात्मरूपिणी ॥ ४॥<br>
<br>
त्रिपुरा भैरवी विद्या हंसा वागीश्वरी शिवा ।<br>
वाग्देवी च महारात्रिः कालरात्रिस्त्रिलोचना ॥ ५॥<br>
<br>
भद्रकाली कराली च महाकाली तिलोत्तमा ।<br>
काली करालवक्त्रान्ता कामाक्षी कामदा शुभा ॥ ६॥<br>
<br>
चण्डिका चण्डरूपेशा चामुण्डा चक्रधारिणी ।<br>
त्रैलोक्यजयिनी देवी त्रैलोक्यविजयोत्तमा ॥ ७॥<br>
<br>
सिद्धलक्ष्मीः क्रियालक्ष्मीर्मोक्षलक्ष्मीः प्रसादिनी ।<br>
उमा भगवती दुर्गा चान्द्री दाक्षायणी शिवा ॥ ८॥<br>
<br>
प्रत्यङ्गिरा धरावेला लोकमाता हरिप्रिया ।<br>
पार्वती परमा देवी ब्रह्मविद्याप्रदायिनी ॥ ९॥<br>
<br>
अरूपा बहुरूपा च विरूपा विश्वरूपिणी ।<br>
पञ्चभूतात्मिका वाणी पञ्चभूतात्मिका परा ॥ १०॥<br>
<br>
काली मा पञ्चिका वाग्मी हविःप्रत्यधिदेवता ।<br>
देवमाता सुरेशाना देवगर्भाऽम्बिका धृतिः ॥ ११॥<br>
<br>
सङ्ख्या जातिः क्रियाशक्तिः प्रकृतिर्मोहिनी मही ।<br>
यज्ञविद्या महाविद्या गुह्यविद्या विभावरी ॥ १२॥ var  विभावती<br>
<br>
ज्योतिष्मती महामाता सर्वमन्त्रफलप्रदा ।<br>
दारिद्र्यध्वंसिनी देवी हृदयग्रन्थिभेदिनी ॥ १३॥<br>
<br>
सहस्रादित्यसङ्काशा चन्द्रिका चन्द्ररूपिणी ।<br>
गायत्री सोमसम्भूतिस्सावित्री प्रणवात्मिका ॥ १४॥<br>
<br>
शाङ्करी वैष्णवी ब्राह्मी सर्वदेवनमस्कृता ।<br>
सेव्यदुर्गा कुबेराक्षी करवीरनिवासिनी ॥ १५॥<br>
<br>
जया च विजया चैव जयन्ती चाऽपराजिता ।<br>
कुब्जिका कालिका शास्त्री वीणापुस्तकधारिणी ॥ १६॥<br>
<br>
सर्वज्ञशक्तिश्श्रीशक्तिर्ब्रह्मविष्णुशिवात्मिका ।<br>
इडापिङ्गलिकामध्यमृणालीतन्तुरूपिणी ॥ १७॥<br>
<br>
यज्ञेशानी प्रथा दीक्षा दक्षिणा सर्वमोहिनी ।<br>
अष्टाङ्गयोगिनी देवी निर्बीजध्यानगोचरा ॥ १८॥<br>
=============[start] 18Jul<br>
सर्वतीर्थस्थिता शुद्धा सर्वपर्वत वासिनी ।<br>
वेदशास्त्रप्रमा देवी षडङ्गादि पदक्रमा ॥ १९॥<br>
<br>
शिवा धात्री शुभानन्दा यज्ञकर्मस्व रूपिणी ।<br>
व्रतिनी मेनका देवी ब्रह्माणी ब्रह्मचारिणी ॥ २०॥<br>
<br>
एकाक्षरपरा तारा भवबन्धवि नाशिनी ।<br>
विश्वम्भरा धराधारा निराधाराऽधिकस्वरा ॥ २१॥<br>
<br>
राका कुहूरमावास्या पूर्णिमाऽनु मतिर्द्युतिः ।<br>
सिनीवाली शिवाऽवश्या वैश्वदेवी पिशङ्गिला ॥ २२॥<br>
<br>
पिप्पला च विशालाक्षी रक्षोघ्नी वृष्टिकारिणी ।<br>
दुष्टविद्राविणी देवी सर्वोपद्रव नाशिनी ॥ २३॥<br>
<br>
शारदा शरसन्धाना सर्वशस्त्रस्व रूपिणी ।<br>
युद्धमध्यस्थिता देवी सर्वभूत प्रभञ्जनी ॥ २४॥<br>
<br>
अयुद्धा युद्धरूपा च शान्ता शान्तिस्व रूपिणी ।<br>
गङ्गा सरस्वती वेणी यमुना नर्मदा पगा ॥ २५॥<br>
=============[end] 18Jul<br>
<br>
समुद्र वसनावासा ब्रह्माण्डश्रोणिमेखला ।<br>
पञ्चवक्त्रा दशभुजा शुद्ध स्फटिक सन्निभा ॥ २६॥<br>
<br>
रक्ता कृष्णा सिता पीता सर्ववर्णा निरीश्वरी ।<br>
कालिका चक्रिका देवी सत्या तु वटुकास्थिता ॥ २७॥<br>
<br>
तरुणी वारुणी नारी ज्येष्ठादेवी सुरेश्वरी ।<br>
विश्वम्भराधरा कर्त्री गलार्गलविभञ्जनी ॥ २८॥<br>
<br>
सन्ध्या रात्रिर्दिवा ज्योत्स्त्ना कलाकाष्ठा निमेषिका ।<br>
उर्वी कात्यायनी शुभ्रा संसारार्णवतारिणी ॥ २९॥<br>
<br>
कपिला कीलिकाऽशोका मल्लिकानवमल्लिका । var  कौलिका<br>
देविका नन्दिका शान्ता भञ्जिका भयभञ्जिका ॥ ३०॥<br>
<br>
कौशिकी वैदिकी देवी सौरी रूपाधिकाऽतिभा ।<br>
दिग्वस्त्रा नववस्त्रा च कन्यका कमलोद्भवा ॥ ३१॥<br>
<br>
श्रीस्सौम्यलक्षणाऽतीतदुर्गा सूत्रप्रबोधिका ।<br>
श्रद्धा मेधा कृतिः प्रज्ञा धारणा कान्तिरेव च ॥ ३२॥<br>
<br>
श्रुतिः स्मृतिर्धृतिर्धन्या भूतिरिष्टिर्मनीषिणी ।<br>
विरक्तिर्व्यापिनी माया सर्वमायाप्रभञ्जनी ॥ ३३॥<br>
<br>
माहेन्द्री मन्त्रिणी सिंही चेन्द्रजालस्वरूपिणी ।<br>
अवस्थात्रयनिर्मुक्ता गुणत्रयविवर्जिता ॥ ३४॥<br>
<br>
ईषणात्रयनिर्मुक्ता सर्वरोगविवर्जिता ।<br>
योगिध्यानान्तगम्या च योगध्यानपरायणा ॥ ३५॥<br>
<br>
त्रयीशिखा विशेषज्ञा वेदान्तज्ञानरूपिणी ।<br>
भारती कमला भाषा पद्मा पद्मवती कृतिः ॥ ३६॥<br>
<br>
गौतमी गोमती गौरी ईशाना हंसवाहनी ।<br>
नारायणी प्रभाधारा जाह्नवी शङ्करात्मजा ॥ ३७॥<br>
<br>
चित्रघण्टा सुनन्दा श्रीर्मानवी मनुसम्भवा ।<br>
स्तम्भिनी क्षोभिणी मारी भ्रामिणी शत्रुमारिणी ॥ ३८॥<br>
<br>
मोहिनी द्वेषिणी वीरा अघोरा रुद्ररूपिणी ।<br>
रुद्रैकादशिनी पुण्या कल्याणी लाभकारिणी ॥ ३९॥<br>
<br>
देवदुर्गा महादुर्गा स्वप्नदुर्गाऽष्टभैरवी ।<br>
सूर्यचन्द्राग्निरूपा च ग्रहनक्षत्ररूपिणी ॥ ४०॥<br>
<br>
बिन्दुनादकलातीता बिन्दुनादकलात्मिका ।<br>
दशवायुजयाकारा कलाषोडशसंयुता ॥ ४१॥<br>
<br>
काश्यपी कमलादेवी नादचक्रनिवासिनी ।<br>
मृडाधारा स्थिरा गुह्या देविका चक्ररूपिणी ॥ ४२॥<br>
<br>
अविद्या शार्वरी भुञ्जा जम्भासुरनिबर्हिणी ।<br>
श्रीकाया श्रीकला शुभ्रा कर्मनिर्मूलकारिणी ॥ ४३॥<br>
<br>
आदिलक्ष्मीर्गुणाधारा पञ्चब्रह्मात्मिका परा ।<br>
श्रुतिर्ब्रह्ममुखावासा सर्वसम्पत्तिरूपिणी ॥ ४४॥<br>
<br>
मृतसञ्जीविनी मैत्री कामिनी कामवर्जिता ।<br>
निर्वाणमार्गदा देवी हंसिनी काशिका क्षमा ॥ ४५॥<br>
<br>
सपर्या गुणिनी भिन्ना निर्गुणा खण्डिताशुभा ।<br>
स्वामिनी वेदिनी शक्या शाम्बरी चक्रधारिणी ॥ ४६॥<br>
<br>
दण्डिनी मुण्डिनी व्याघ्री शिखिनी सोमसंहतिः ।<br>
चिन्तामणिश्चिदानन्दा पञ्चबाणाग्रबोधिनी ॥ ४७॥ var  पञ्चबाणप्रबोधिनी<br>
<br>
बाणश्रेणिस्सहस्राक्षी सहस्रभुजपादुका ।<br>
सन्ध्यावलिस्त्रिसन्ध्याख्या ब्रह्माण्डमणिभूषणा ॥ ४८॥<br>
<br>
वासवी वारुणीसेना कुलिका मन्त्ररञ्जनी ।<br>
जितप्राणस्वरूपा च कान्ता काम्यवरप्रदा ॥ ४९॥<br>
<br>
मन्त्रब्राह्मणविद्यार्था नादरूपा हविष्मती ।<br>
आथर्वणी श्रुतिशून्या कल्पनावर्जिता सती ॥ ५०॥<br>
<br>
सत्ताजातिः प्रमाऽमेयाऽप्रमितिः प्राणदा गतिः ।<br>
अवर्णा पञ्चवर्णा च सर्वदा भुवनेश्वरी ॥ ५१॥<br>
<br>
त्रैलोक्यमोहिनी विद्या सर्वभर्त्री क्षराऽक्षरा ।<br>
हिरण्यवर्णा हरिणी सर्वोपद्रवनाशिनी ॥ ५२॥<br>
<br>
कैवल्यपदवीरेखा सूर्यमण्डलसंस्थिता ।<br>
सोममण्डलमध्यस्था वह्निमण्डलसंस्थिता ॥ ५३॥<br>
<br>
वायुमण्डलमध्यस्था व्योममण्डलसंस्थिता ।<br>
चक्रिका चक्रमध्यस्था चक्रमार्गप्रवर्तिनी ॥ ५४॥<br>
<br>
कोकिलाकुलचक्रेशा पक्षतिः पंक्तिपावनी ।<br>
सर्वसिद्धान्तमार्गस्था षड्वर्णावरवर्जिता ॥ ५५॥<br>
<br>
शररुद्रहरा हन्त्री सर्वसंहारकारिणी ।<br>
पुरुषा पौरुषी तुष्टिस्सर्वतन्त्रप्रसूतिका ॥ ५६॥<br>
<br>
अर्धनारीश्वरी देवी सर्वविद्याप्रदायिनी ।<br>
भार्गवी याजुषीविद्या सर्वोपनिषदास्थिता ॥ ५७॥<br>
<br>
व्योमकेशाखिलप्राणा पञ्चकोशविलक्षणा ।<br>
पञ्चकोशात्मिका प्रत्यक्पञ्चब्रह्मात्मिका शिवा ॥ ५८॥<br>
<br>
जगज्जराजनित्री च पञ्चकर्मप्रसूतिका ।<br>
वाग्देव्याभरणाकारा सर्वकाम्यस्थितस्थितिः ॥ ५९॥<br>
<br>
अष्टादशचतुष्षष्ठिपीठिका विद्यया युता ।<br>
कालिकाकर्षणश्यामा यक्षिणी किन्नरेश्वरी ॥ ६०॥<br>
<br>
केतकी मल्लिकाशोका वाराही धरणी ध्रुवा ।<br>
नारसिंही महोग्रास्या भक्तानामार्तिनाशिनी ॥ ६१॥<br>
<br>
अन्तर्बला स्थिरा लक्ष्मीर्जरामरणनाशिनी ।<br>
श्रीरञ्जिता महाकाया सोमसूर्याग्निलोचना ॥ ६२॥<br>
<br>
अदितिर्देवमाता च अष्टपुत्राऽष्टयोगिनी ।<br>
अष्टप्रकृतिरष्टाष्टविभ्राजद्विकृताकृतिः ॥ ६३॥<br>
<br>
दुर्भिक्षध्वंसिनी देवी सीता सत्या च रुक्मिणी ।<br>
ख्यातिजा भार्गवी देवी देवयोनिस्तपस्विनी ॥ ६४॥<br>
<br>
शाकम्भरी महाशोणा गरुडोपरिसंस्थिता ।<br>
सिंहगा व्याघ्रगा देवी वायुगा च महाद्रिगा ॥ ६५॥<br>
<br>
अकारादिक्षकारान्ता सर्वविद्याधिदेवता ।<br>
मन्त्रव्याख्याननिपुणा ज्योतिश्शास्त्रैकलोचना ॥ ६६॥<br>
<br>
इडापिङ्गलिकामध्यासुषुम्ना ग्रन्थिभेदिनी ।<br>
कालचक्राश्रयोपेता कालचक्रस्वरूपिणी ॥ ६७॥<br>
<br>
वैशारदी मतिश्श्रेष्ठा वरिष्ठा सर्वदीपिका ।<br>
वैनायकी वरारोहा श्रोणिवेला बहिर्वलिः ॥ ६८॥<br>
<br>
जम्भिनी जृम्भिणी जृम्भ कारिणी गणकारिका ।<br>
शरणी चक्रिकाऽनन्ता सर्वव्याधिचिकित्सकी ॥ ६९॥<br>
<br>
देवकी देवसङ्काशा वारिधिः करुणाकरा ।<br>
शर्वरी सर्वसम्पन्ना सर्वपापप्र भञ्जिनी ॥ ७०॥<br>
<br>
एकमात्रा द्विमात्रा च त्रिमात्रा च तथापरा ।<br>
अर्धमात्रा परा सूक्ष्मा सूक्ष्मार्थाऽर्थपराऽ परा ॥ ७१॥<br>
<br>
एकवीरा विशेषाख्या षष्ठीदेवी मनस्विनी ।<br>
नैष्कर्म्या निष्कलालोका ज्ञानकर्माधिका गुणा ॥ ७२॥<br>
<br>
सबन्ध्वा नन्दसन्दोहा व्योमाकाराऽ निरूपिता ।<br>
गद्यपद्यात्मिका वाणी सर्वालङ्कारसंयुता ॥ ७३॥<br>
<br>
साधुबन्ध पदन्यासा सर्वौको घटिकावलिः ।<br>
षट्कर्मा कर्कशाकारा सर्वकर्म विवर्जिता ॥ ७४॥<br>
<br>
आदित्यवर्णा चापर्णा कामिनी वररूपिणी ।<br>
ब्रह्माणी ब्रह्मसन्ताना वेदवागीश्वरी शिवा ॥ ७५॥<br>
<br>
पुराणन्यायमीमांसा धर्मशास्त्रागमश्रुता ।<br>
सद्योवेदवती सर्वा हंसी विद्याधिदेवता ॥ ७६॥<br>
<br>
विश्वेश्वरी जगद्धात्री विश्वनिर्माणकारिणी ।<br>
वैदिकी वेदरूपा च कालिका कालरूपिणी ॥ ७७॥<br>
<br>
नारायणी महादेवी सर्वतत्त्वप्रवर्तिनी ।<br>
हिरण्यवर्णरूपा च हिरण्यपदसम्भवा ॥ ७८॥<br>
<br>
कैवल्यपदवी पुण्या कैवल्यज्ञानलक्षिता ।<br>
ब्रह्मसम्पत्तिरूपा च ब्रह्मसम्पत्तिकारिणी ॥ ७९॥<br>
<br>
वारुणी वारुणाराध्या सर्वकर्मप्रवर्तिनी ।<br>
एकाक्षरपराऽऽयुक्ता सर्वदारिद्र्यभञ्जिनी ॥ ८०॥<br>
<br>
पाशांकुशान्विता दिव्या वीणाव्याख्याक्षसूत्रभृत् ।<br>
एकमूर्तिस्त्रयीमूर्तिर्मधुकैटभभञ्जिनी ॥ ८१॥<br>
<br>
सांख्या सांख्यवती ज्वाला ज्वलन्ती कामरूपिणी ।<br>
जाग्रन्ती सर्वसम्पत्ति सुषुप्ताn वेष्टदायिनी ॥ ८२॥ var  <br>
<br>
स्वेष्टदायिनी<br>
<br>
कपालिनी महादंष्ट्रा भ्रुकुटी कुटिलानना ।<br>
सर्वावासा सुवासा च बृहत्यष्टिश्च शक्वरी ॥ ८३॥<br>
<br>
छन्दो गणप्रतिष्ठा च कल्माषी करुणात्मिका ।<br>
चक्षुष्मती महाघोषा खड्ग चर्मध राशनिः ॥ ८४॥<br>
<br>
शिल्पवै चित्र्यविद्योता सर्वतो भद्रवासिनी ।<br>
अचिन्त्य लक्षणाकारा सूत्रभाष्यनिबन्धना ॥ ८५॥<br>
<br>
सर्ववेदार्थ सम्पत्ति सर्वशास्त्रार्थमातृका ।<br>
अकारा दिक्षकारान्त सर्ववर्णकृतस्थला ॥ ८६॥<br>
<br>
सर्वलक्ष्मीस्सदानन्दा सारविद्या सदाशिवा ।<br>
सर्वज्ञा सर्वशक्तिश्च खेचरीरूप गोच्छ्रिता ॥ ८७॥<br>
<br>
अणिमादि गुणोपेता परा काष्ठा परा गतिः ।<br>
हंसयुक्त विमानस्था हंसारूढा शशिप्रभा ॥ ८८॥<br>
<br>
भवानी वासनाशक्तिराकृतिस्थाखिलाऽखिला ।<br>
तन्त्रहेतुर्विचित्राङ्गी व्योमगङ्गाविनोदिनी ॥ ८९॥<br>
<br>
वर्षा च वार्षिका चैव ऋग्यजुस्सामरूपिणी ।<br>
महानदीनदीपुण्याऽगण्यपुण्यगुणक्रिया ॥ ९०॥<br>
<br>
समाधिगतलभ्यार्था श्रोतव्या स्वप्रिया घृणा ।<br>
नामाक्षरपरा देवी उपसर्गनखाञ्चिता ॥ ९१॥<br>
<br>
निपातोरुद्वयीजङ्घा मातृका मन्त्ररूपिणी ।<br>
आसीना च शयाना च तिष्ठन्ती धावनाधिका ॥ ९२॥<br>
<br>
लक्ष्यलक्षणयोगाढ्या ताद्रूप्यगणनाकृतिः ।<br>
सैकरूपा नैकरूपा सेन्दुरूपा तदाकृतिः ॥ ९३॥<br>
<br>
समासतद्धिताकारा विभक्तिवचनात्मिका ।<br>
स्वाहाकारा स्वधाकारा श्रीपत्यर्धाङ्गनन्दिनी ॥ ९४॥<br>
<br>
गम्भीरा गहना गुह्या योनिलिङ्गार्धधारिणी ।<br>
शेषवासुकिसंसेव्या चपला वरवर्णिनी ॥ ९५॥<br>
<br>
कारुण्याकारसम्पत्तिः कीलकृन्मन्त्रकीलिका ।<br>
शक्तिबीजात्मिका सर्वमन्त्रेष्टाक्षयकामना ॥ ९६॥<br>
<br>
आग्नेयी पार्थिवा आप्या वायव्या व्योमकेतना ।<br>
सत्यज्ञानात्मिकाऽऽनन्दा ब्राह्मी ब्रह्म सनातनी ॥ ९७॥  var नन्दा<br>
अविद्यावासना मायाप्रकृतिस्सर्वमोहिनी ।<br>
शक्तिर्धारणशक्तिश्च चिदचिच्छक्तियोगिनी ॥ ९८॥<br>
<br>
वक्त्रारुणा महामाया मरीचिर्मदमर्दिनी ।<br>
विराड् स्वाहा स्वधा शुद्धा नीरूपास्तिस्सुभक्तिगा ॥ ९९॥  via  विराट्<br>
====<br>
निरूपिताद्वयीविद्या नित्यानित्यस्वरूपिणी ।<br>
वैराजमार्गसञ्चारा सर्वसत्पथदर्शिनी ॥ १००॥<br>
<br>
जालन्धरी मृडानी च भवानी भवभञ्जनी ।<br>
त्रैकालिक ज्ञान तन्तु: स्त्रिकालज्ञानदायिनी ॥ १०१॥<br>
<br>
नादातीता स्मृतिः प्रज्ञा धात्रीरूपा त्रिपुष्करा ।<br>
पराजिताविधानज्ञा विशेषितगुणात्मिका ॥ १०२॥<br>
<br>
हिरण्यकेशिनी हेम ब्रह्मसूत्रविचक्षणा ।<br>
असंख्येयपरार्धान्त स्वर व्यञ्जन वैखरी ॥ १०३॥<br>
<br>
मधुजिह्वा मधुमती मधुमासोदया मधुः ।<br>
माधवी च महाभागा मेघगम्भीरनिस्वना ॥ १०४॥<br>
<br>
ब्रह्मविष्णुमहेशादि ज्ञातव्यार्थविशेषगा ।<br>
नाभौ वह्निशिखाकारा ललाटे चन्द्रसन्निभा ॥ १०५॥<br>
<br>
भ्रूमध्ये भास्कराकारा सर्वताराकृतिर्हृदि ।<br>
कृत्तिकादि भरण्यन्त नक्षत्रेष्ट्यार्चि तोदया ॥ १०६॥<br>
<br>
ग्रहविद्यात्मिका ज्योतिर्ज्योतिर्विन्मतिजीविका ।<br>
ब्रह्माण्डगर्भिणी बाला सप्तावरणदेवता ॥ १०७॥<br>
<br>
वैराजोत्तम साम्राज्या कुमारकुशलोदया ।<br>
बगला भ्रमराम्बा च शिवदूती शिवात्मिका ॥ १०८॥<br>
<br>
मेरुविन्ध्यादि संस्थाना काश्मीर पुरवासिनी ।<br>
योगनिद्रा महानिद्रा विनिद्रा राक्षसाश्रिता ॥ १०९॥<br>
<br>
सुवर्णदा महागङ्गा पञ्चाख्या पञ्चसंहतिः ।<br>
सुप्रजाता सुवीरा च सुपोषा सुपतिश्शिवा ॥ ११०॥<br>
<br>
सुगृहा रक्तबीजान्ता हतकन्दर्पजीविका ।<br>
समुद्रव्योम मध्यस्था समबिन्दु समाश्रया ॥ १११॥<br>
<br>
सौभाग्य रसजीवातु सारासार विवेकदृक् ।<br>
त्रिवल्यादि सुपुष्टाङ्गा भारती भरताश्रिता ॥ ११२॥<br>
<br>
नादब्रह्म मयीविद्या ज्ञानब्रह्म मयीपरा ।<br>
ब्रह्मनाडी निरुक्तिश्च ब्रह्मकैवल्य साधनम् ॥ ११३॥<br>
<br>
कालिकेय महोदार वीर्यविक्रम रूपिणी ।<br>
वडवाग्नि शिखावक्त्रा महा कबलतर्पणा ॥ ११४॥<br>
<br>
महाभूता महादर्पा महासारा महाक्रतुः ।<br>
पञ्जभूत महाग्रासा पञ्चभूताधि देवता ॥ ११५॥<br>
<br>
सर्वप्रमाणा सम्पत्ति स्सर्वरोगप्रतिक्रिया ।<br>
ब्रह्माण्डान्त र्बहिर्व्याप्ता विष्णुवक्षो विभूषिणी ॥ ११६॥<br>
<br>
शाङ्करी विधिवक्त्रस्था प्रवरा वरहेतुकी ।<br>
हेममाला शिखामाला त्रिशिखा पञ्चमोचना ॥ ११७॥ var  लोचना<br>
सर्वागमसदाचार मर्यादा यातुभञ्जनी । var  सदाचार मर्यादायातु<br>
पुण्यश्लोकप्रबन्धाढ्या सर्वान्तर्यामिरूपिणी ॥ ११८॥<br>
<br>
सामगानस माराध्या श्रोत्रकर्णरसायनम् ।<br>
जीवलोकैकजीवातु र्भद्रोदारविलोकना ॥ ११९॥<br>
<br>
तटित्कोटि लसत्कान्ति स्तरुणी हरिसुन्दरी ।<br>
मीननेत्रा च सेन्द्राक्षी विशालाक्षी सुमङ्गला ॥ १२०॥<br>
=====<br>
<br>
सर्वमङ्गल सम्पन्ना साक्षान्मङ्गलदेवता ।<br>
देहहृद्दीपिका दीप्ति र्जिह्व पापप्रणाशिनी ॥ १२१॥<br>
<br>
अर्धचन्द्रोल्ल सद्दंष्ट्रा यज्ञवाटी विलासिनी ।<br>
महादुर्गा महोत्साहा महादेव बलोदया ॥ १२२॥<br>
<br>
डाकिनीड्या शाकिनीड्या साकिनीड्या समस्तजुट् ।<br>
निरङ्कुशा नाकिवन्द्या षडाधाराधिदेवता ॥ १२३॥<br>
<br>
भुवनज्ञा निनिश्श्रेणी भुवना कारवल्लरी ।<br>
शाश्वती शाश्वताकारा लोकानु ग्रहकारिणी ॥ १२४॥<br>
<br>
सारसी मानसी हंसी हंसलोकप्रदायिनी ।<br>
चिन्मुद्रा लङ्कृतकरा कोटिसूर्यसमप्रभा ॥ १२५॥<br>
<br>
सुखप्राणिशि रोरेखा सददृष्ट प्रदायिनी । var  नद<br>
सर्वसाङ्कर्य दोषघ्नी ग्रहोपद्रव नाशिनी ॥ १२६॥<br>
<br>
क्षुद्रजन्तु भयघ्नी च विषरोगादि भञ्जनी ।<br>
सदाशान्ता सदाशुद्धा गृहच्छिद्र निवारिणी ॥ १२७॥<br>
<br>
कलिदोष प्रशमनी कोला हल पुरस्स्थिता ।<br>
गौरी लाक्षणकी मुख्या जघन्या कृतिवर्जिता ॥ १२८॥ <br>
<br>
माया विद्या मूलभूता वासवी विष्णुचेतना ।<br>
वादिनी वसुरूपा च वसुरत्न परिच्छदा ॥ १२९॥<br>
<br>
छान्दसी चन्द्रहृदया मन्त्र स्वच्छन्द भैरवी ।<br>
वनमाला वैजयन्ती पञ्चदिव्या युधात्मिका ॥ १३०॥<br>
<br>
पीताम्बरमयी चञ्चth कौस्तुभा हरिकामिनी ।<br>
नित्या तथ्या रमा रामा रमणी मृत्युभञ्जनी ॥ १३१॥ var  भञ्जिनी<br>
<br>
ज्येष्ठा काष्ठा धनिष्ठान्ता शराङ्गी निर्गुणप्रिया ।<br>
मैत्रेया मित्रविन्दा च शेष्यशेषकलाशया ॥ १३२॥<br>
<br>
वाराणसी वासरता चार्यावर्त जनस्तुता ।<br>
जगदुत्पत्ति संस्थान संहारत्रय कारणम् ॥ १३३॥<br>
<br>
त्वमम्ब विष्णुसर्वस्वं नमस्तेऽस्तु महेश्वरि ।<br>
नमस्ते सर्वलोकानां जनन्यै पुण्यमूर्तये ॥ १३४॥<br>
<br>
सिद्धलक्ष्मी र्महाकालि महलक्ष्मि नमोऽस्तु ते ।<br>
सद्योजातादि पञ्चाग्नि रूपापञ्चक पञ्चकम् ॥ १३५॥<br>
<br>
यन्त्रलक्ष्मी र्भवत्यादि राद्याद्येते नमो नमः ।<br>
सृष्ट्यादि कारणाकार वितते दोषवर्जिते ॥ १३६॥<br>
<br>
जगल्लक्ष्मी र्जगन्मात र्विष्णुपत्नि नमोऽस्तु ते । var  लक्ष्मि जगन्<br>
नवकोटि महाशक्ति समुपास्य पदाम्बुजे ॥ १३७॥<br>
<br>
कनत्सौवर्ण रत्नाढ्ये सर्वाभरण भूषिते ।<br>
अनन्तानित्य महिषी प्रपञ्चेश्वर नायकि ॥ १३८॥<br>
<br>
अत्युच्छ्रित पदान्तस्थे परमव्योम नायकि ।<br>
नाकपृष्ठगता राध्ये विष्णुलोक विलासिनि ॥ १३९॥<br>
<br>
वैकुण्ठ राजमहिषि श्रीरङ्ग नगराश्रिते ।<br>
रङ्गनायकि भूपुत्रि कृष्णे वरदवल्लभे ॥ १४०॥<br>
<br>
====<br>
कोटिब्रह्मादिसंसेव्ये कोटिरुद्रादिकीर्तिते ।<br>
मातुलुङ्गमयं खेटं सौवर्णचषकं तथा ॥ १४१॥<br>
<br>
पद्मद्वयं पूर्णकुम्भं कीरञ्च वरदाभये ।<br>
पाशमङ्कुशकं शङ्खं चक्रं शूलं कृपाणिकाम् ॥ १४२॥<br>
<br>
धनुर्बाणौ चाक्षमालां चिन्मुद्रामपि बिभ्रती ।<br>
अष्टादशभुजे लक्ष्मीर्महाष्टादशपीठगे ॥ १४३॥<br>
<br>
भूमिनीलादिसंसेव्ये स्वामिचित्तानुवर्तिनि।<br>
पद्मे पद्मालये पद्मि पूर्णकुम्भाभिषेचिते ॥ १४४॥<br>
<br>
इन्दिरेन्दिन्दिराभाक्षि क्षीरसागरकन्यके । var  इन्दिरेन्दीवराभाक्षि<br>
भार्गवि त्वं स्वतन्त्रेच्छा वशीकृतजगत्पतिः ॥ १४५॥<br>
<br>
मङ्गलं मङ्गलानां त्वं देवतानां च देवता ।<br>
त्वमुत्तमोत्तमानाञ्च त्वं श्रेयः परमामृतम् ॥ १४६॥<br>
<br>
धनधान्याभिवृद्धिश्च सार्वभौमसुखोच्छ्रया ।<br>
आन्दोलिकादिसौभाग्यं मत्तेभादिमहोदयः ॥ १४७॥<br>
<br>
पुत्रपौत्राभिवृद्धिश्च विद्याभोगबलादिकम् ।<br>
आयुरारोग्यसम्पत्तिर aष्टैश्वर्यं त्वमेव हि ॥ १४८॥<br>
<br>
पदमेव विभूतिश्च सूक्ष्मासूक्ष्मतरागतिः । var  परमेशविभूतिश्च<br>
सदयापाङ्गसन्दत्तब्रह्मेन्द्रादिपदस्थितिः ॥ १४९॥<br>
<br>
अव्याहतमहाभाग्यं त्वमेवाक्षोभ्यविक्रमः ।<br>
समन्वयश्च वेदानामविरोधस्त्वमेव हि ॥ १५०॥<br>
<br>
निःश्रेयसपदप्राप्ति साधनं फलमेव च ।<br>
श्रीमन्त्रराजराज्ञी च श्रीविद्या क्षेमकारिणी ॥ १५१॥<br>
<br>
श्रीबीज जप सन्तुष्टा ऐं ह्रीं श्रीं बीजपालिका ।<br>
प्रपत्तिमार्ग सुलभा विष्णु प्रथम किङ्करी ॥ १५२॥<br>
<br>
क्लीङ्का रार्थसवित्री च सौमङ्गल्याधि देवता ।<br>
श्रीषोड शाक्षरी विद्या श्रीयन्त्र पुरवासिनी ॥ १५३॥<br>
<br>
सर्वमङ्गलमाङ्गल्ये शिवे सर्वार्थसाधिके ।<br>
शरण्ये त्र्यम्बके देवि नारायणि नमोऽस्तु ते ॥ १५४॥<br>
<br>
पुनः पुनर्नमस्तेऽस्तु साष्टाङ्गमयुतं पुनः ।<br>
<br>
॥ इति श्रीस्कन्दपुराणे सनत्कुमारसंहितायां लक्ष्मीसहस्रनामस्तोत्रं सम्पूर्णम् ॥<br>
<br>
Kshama prarthana<br>
<br>
யதக்ஷர - பத - ப்ரஷ்ட்ம் மாத்ரா ஹீனம் து யத்பவேத்!<br>
தத்ஸர்வம் க்ஷம்யதாம் தேவி Mahalakshmi நமோஸ்து தே! <br>
<br>
விஸர்க - பிந்து - மாத்ராணி பத பாதாக்ஷராணி ச!<br>
ந்யூனானி சாதிரிக்தானி க்ஷமஸ்வ பரமேஸ்வரி! <br>
<br>
அன்யதா சரணம் நாஸ்தி த்வேமேவ சரணம் மம!<br>
தஸ்மாத் காருண்ய பாவேன ரக்ஷரக்ஷ Jagadaambige!<br>
<br>
यदक्षर पदभ्रष्टं मात्राहीनं तु यद्भवेत्<br>
तथ्सर्वं क्षम्यतां देवि माहेश्वरि नमोऽस्तु ते | <br>
<br>
विसर्ग बिन्दु मात्राणि पदपादाक्षराणि च<br>
न्यूनानि चातिरिक्तानि क्षमस्व परमेश्वरि || <br>
<br>
अन्यथा शरणं नास्ति त्वमेव शरणं मम ।<br>
तस्मात्कारुण्यभावेन रक्षरक्ष ललितांबिके ।।<br>
<br>
<br>
सनत्कुमार उवाच-<br>
एवं स्तुता महालक्ष्मीर्ब्रह्मरुद्रादिभिस्सुरैः ।<br>
नमद्भिरार्तैर्दीनैश्च निस्स्वत्वैर्भोगवर्जितैः ॥ १॥ var  निस्सत्त्वै<br>
ज्येष्ठा जुष्टैश्च निश्श्रीकैस्संसारात्स्वपरायणैः ।<br>
विष्णुपत्नी ददौ तेषां दर्शनं दृष्टितर्पणम् ॥ २॥<br>
<br>
शरत्पूर्णेन्दुकोट्याभधवलापाङ्गवीक्षणैः ।<br>
सर्वात्सत्त्वसमाविष्टांश्चक्रे हृष्टा वरं ददौ ॥ ३॥<br>
<br>
महालक्ष्मीरुवाच-<br>
नाम्नां साष्टसहस्रं मे प्रमादाद्वापि यस्सकृत् ।<br>
कीर्तयेत्तत्कुले सत्यं वसाम्याचन्द्रतारकम् ॥ ४॥<br>
<br>
किं पुनर्नियमाज्जप्तुर्मदेकशरणस्य च ।<br>
मातृवत्सानुकम्पाहं पोषकी स्यामहर्निशम् ॥ ५॥<br>
<br>
मन्नाम स्तवतां लोके दुर्लभं नास्ति चिन्तितम् । var  स्तुव<br>
मत्प्रसादेन सर्वेऽपि स्वस्वेष्टार्थमवाप्स्यथ ॥ ६॥<br>
<br>
लुप्तवैष्णवधर्मस्य मद्व्रतेष्ववकीर्णिनः । var  कीर्तिनः<br>
भक्तिप्रपत्तिहीनस्य वन्द्यो नाम्नां जरापि मे ॥ ७॥<br>
<br>
तस्मादवश्यं तैर्दोषैर्विहीनः पापवर्जितः ।<br>
जपेत्साष्टसहस्रं मे नाम्नां प्रत्यहमादरात् ॥ ८॥<br>
<br>
साक्षादलक्ष्मीपुत्रोऽपि दुर्भाग्योऽप्यलसोऽपि वा ।<br>
अप्रयत्नोऽपि मूढोऽपि विकलः पतितोऽपि च ॥ ९॥<br>
<br>
अवशात्प्राप्नुयाद्भाग्यं मत्प्रसादेन केवलम् ।<br>
स्पृहेयमचिराद्देवाः वरदानाय जापिनः ॥ १०॥<br>
<br>
ददामि सर्वमिष्टार्थं लक्ष्मीति स्मरतां ध्रुवम् ।<br>
<br>
सनत्कुमार उवाच-<br>
इत्युक्त्वाऽन्तर्दधे लक्ष्मीर्वैष्णवी भगवत्कला ॥ ११॥<br>
<br>
इष्टापूर्तं च सुकृतं भागधेयं च चिन्तितम् ।<br>
स्वं स्वं स्थानं च भोगं च विजयं लेभिरे सुराः ॥ १२॥<br>
<br>
तदेतत् प्रवदाम्यद्य लक्ष्मीनामसहस्रकम् । var  तदेतद्वो ददामद्य<br>
योगिनः पठत क्षिप्रं चिन्तितार्थानवाप्स्यथ ॥ १३॥<br>
<br>
गार्ग्य उवाच-<br>
सनत्कुमारोयोगीन्द्र इत्युक्त्वा स दयानिधिः । var  सनत्कुमार<br>
अनुगृह्य ययौ क्षिप्रं तांश्च द्वादशयोगिनः ॥ १४॥<br>
<br>
तस्मादेतद्रहस्यञ्च गोप्यं जप्यं प्रयत्नतः ।<br>
अष्टम्यां च चतुर्दश्यां नवम्यां भृगुवासरे ॥ १५॥<br>
<br>
पौर्णमास्याममायां च पर्वकाले विशेषतः ।<br>
जपेद्वा नित्यकार्येषु सर्वान्कामानवाप्नुयात् ॥ १६॥<br>
<br>
<br>
<br>

</body>
</html> 
