<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif
}
</style>
</head>
<body >

<mark>
-------------------------<br>
<h1 class="display-5">
Shri Thulasi Sthothram<br>
</h1>

श्रीतुलसीस्तोत्रम् <br>
Shri Thulasi Sthothram<br>
<br>
जगद्धात्रि! नमस्तुभ्यं विष्णोश्च प्रियवल्लभे ।<br>
यतो ब्रह्मादयो देवाः सृष्टि स्थित्यन्तकारिणः ॥ १॥<br>
<br>
नमस्तुलसि कल्याणि नमो विष्णुप्रिये शुभे ।<br>
नमो मोक्षप्रदे देवि नमः सम्पत्प्रदायिके ॥ २॥<br>
<br>
तुलसी पातु मां नित्यं सर्वापद्भ्योऽपि सर्वदा ।<br>
कीर्तितापि स्मृता वापि पवित्रयति मानवम् ॥ ३॥<br>
<br>
नमामि शिरसा देवीं तुलसीं विलसत्तनुम् ।<br>
यां दृष्ट्वा पापिनो मर्त्या मुच्यन्ते सर्वकिल्बिषात् ॥ ४॥<br>
<br>
तुलस्या रक्षितं सर्वं जगदेतच्चराचरम् ।<br>
या विनिहन्ति पापानि दृष्ट्वा वा पापिभिर्नरैः ॥ ५॥<br>
<br>
नमस्तुलस्यतितरां यस्यै बद्धाञ्जलिं कलौ ।<br>
कलयन्ति सुखं सर्वं स्त्रियो वैश्यास्तथाऽपरे ॥ ६॥<br>
<br>
तुलस्या नापरं किञ्चिद्दैवतं जगतीतले ।<br>
यथा पवित्रितो लोको विष्णुसङ्गेन वैष्णवः ॥ ७॥<br>
<br>
तुलस्याः पल्लवं विष्णोः शिरस्यारोपितं कलौ ।<br>
आरोपयति सर्वाणि श्रेयांसि वरमस्तके ॥ ८॥<br>
<br>
तुलस्यां सकला देवा वसन्ति सततं यतः ।<br>
अतस्तामर्चयेल्लोके सर्वान् देवान् समर्चयन् ॥ ९॥<br>
<br>
नमस्तुलसि सर्वज्ञे पुरुषोत्तमवल्लभे ।<br>
पाहि मां सर्व पापेभ्यः सर्वसम्पत्प्रदायिके ॥ १०॥<br>
<br>
इति स्तोत्रं पुरा गीतं पुण्डरीकेण धीमता ।<br>
विष्णुमर्चयता नित्यं शोभनैस्तुलसीदलैः ॥ ११॥<br>
<br>
तुलसी श्रीर्महालक्ष्मीर्विद्याविद्या यशस्विनी ।<br>
धर्म्या धर्मानना देवी देवीदेवमनःप्रिया ॥ १२॥<br>
<br>
लक्ष्मीप्रियसखी देवी द्यौर्भूमिरचला चला ।<br>
षोडशैतानि नामानि तुलस्याः कीर्तयन्नरः ॥ १३॥<br>
<br>
लभते सुतरां भक्तिमन्ते विष्णुपदं लभेत् ।<br>
तुलसी भूर्महालक्ष्मीः पद्मिनी श्रीर्हरिप्रिया ॥ १४॥<br>
<br>
तुलसि श्रीसखि शुभे पापहारिणि पुण्यदे ।<br>
नमस्ते नारदनुते नारायणमनःप्रिये ॥ १५॥<br>
<br>
इति श्रीपुण्डरीक कृतं तुलसीस्तोत्रम् सम्पूर्णम् ॥<br>

</body>
</html> 
