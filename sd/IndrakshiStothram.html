<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Indrakshi Stothram</h1>
<h1 class="card-header display-5">इन्द्राक्षी स्तोत्रम् </h1>
<div class="card-body display-6">

Indrakshi Stothram<br>
</h1>

इन्द्राक्षीस्तोत्रम् <br>
<img src="sd_images/indrakshi.jpg" class="rounded float-left img-thumbnail" style="max-width: 40%;" alt="Indrakshi"><br>
ध्यानम्-<br>
नेत्राणां दशभिश्शतैः परिवृतामत्युग्रचर्माम्बरां<br>
हेमाभां महतीं विलम्बितशिखामामुक्तकेशान्विताम् ।<br>
घण्टामण्डित-पादपद्मयुगलां नागेन्द्र-कुम्भस्तनीम्<br>
इन्द्राक्षीं परिचिन्तयामि मनसा कल्पोक्तसिद्धिप्रदाम् ॥<br>
<br>
इन्द्राक्षीं द्विभुजां देवीं पीतवस्त्रद्वयान्विताम् ।<br>
वामहस्ते वज्रधरां दक्षिणेन वरप्रदाम् ॥<br>
<br>
इन्द्राक्षीं सहस्रयुवतीं नानालङ्कार-भूषिताम् ।<br>
प्रसन्नवदनाम्भोजामप्सरोगण-सेविताम् ॥<br>
<br>
द्विभुजां सौम्यवदनां पाशाङ्कुशधरां पराम् ।<br>
त्रैलोक्यमोहिनीं देवीमिन्द्राक्षीनामकीर्तिताम् ॥<br>
<br>
पीताम्बरां वज्रधरैकहस्तां नानाविधालङ्करणां प्रसन्नाम् ।<br>
त्वामप्सरस्सेवित-पादपद्मामिन्द्राक्षि वन्दे शिवधर्मपत्नीम् ॥<br>
<br>
इन्द्रादिभिः सुरैर्वन्द्यां वन्दे शङ्करवल्लभाम् ।<br>
एवं ध्यात्वा महादेवीं जपेत् सर्वार्थसिद्धये ॥<br>
<br>
लं पृथिव्यात्मने गन्धं समर्पयामि ।<br>
हं आकाशात्मने पुष्पैः पूजयामि ।<br>
यं वाय्वात्मने धूपमाघ्रापयामि ।<br>
रं अग्न्यात्मने दीपं दर्शयामि ।<br>
वं अमृतात्मने अमृतं महानैवेद्यं निवेदयामि ।<br>
सं सर्वात्मने सर्वोपचार-पूजां समर्पयामि ।<br>
<br>
वज्रिणी पूर्वतः पातु चाग्नेय्यां परमेश्वरी ।<br>
दण्डिनी दक्षिणे पातु नैरॄत्यां पातु खड्गिनी ॥ १॥<br>
<br>
पश्चिमे पाशधारी च ध्वजस्था वायु-दिङ्मुखे ।<br>
कौमोदकी तथोदीच्यां पात्वैशान्यां महेश्वरी ॥ २॥<br>
<br>
उर्ध्वदेशे पद्मिनी मामधस्तात् पातु वैष्णवी ।<br>
एवं दश-दिशो रक्षेत् सर्वदा भुवनेश्वरी ॥ ३॥<br>
<br>
इन्द्र उवाच ।<br>
इन्द्राक्षी नाम सा देवी दैवतैः समुदाहृता ।<br>
गौरी शाकम्भरी देवी दुर्गा नाम्नीति विश्रुता ॥ ४॥<br>
<br>
नित्यानन्दा निराहारा निष्कलायै नमोऽस्तु ते ।<br>
कात्यायनी महादेवी चन्द्रघण्टा महातपाः ॥ ५॥<br>
<br>
सावित्री सा च गायत्री ब्रह्माणी ब्रह्मवादिनी ।<br>
नारायणी भद्रकाली रुद्राणी कृष्णपिङ्गला ॥ ६॥<br>
<br>
अग्निज्वाला रौद्रमुखी कालरात्रिस्तपस्विनी ।<br>
मेघस्श्यामा सहस्राक्षी विकटाङ्गी जडोदरी ॥ ७॥<br>
<br>
महोदरी मुक्तकेशी घोररूपा महाबला ।<br>
अजिता भद्रदानन्ता रोगहर्त्री शिवप्रदा ॥ ८॥<br>
<br>
शिवदूती कराली च प्रत्यक्ष-परमेश्वरी ।<br>
इन्द्राणी इन्द्ररूपा च इन्द्रशक्तिः परायणा ॥ ९॥<br>
<br>
सदा सम्मोहिनी देवी सुन्दरी भुवनेश्वरी ।<br>
एकाक्षरी परब्रह्मस्थूलसूक्ष्म-प्रवर्धिनी ॥ १०॥<br>
<br>
रक्षाकरी रक्तदन्ता रक्तमाल्याम्बरा परा ।<br>
महिषासुर-हन्त्री च चामुण्डा खड्गधारिणी ॥ ११॥<br>
<br>
वाराही नारसिंही च भीमा भैरवनादिनी ।<br>
श्रुतिः स्मृतिर्धृतिर्मेधा विद्या लक्ष्मीः सरस्वती ॥ १२॥<br>
<br>
अनन्ता विजयापर्णा मानस्तोकापराजिता ।<br>
भवानी पार्वती दुर्गा हैमवत्यम्बिका शिवा ॥ १३॥<br>
<br>
शिवा भवानी रुद्राणी शङ्करार्ध-शरीरिणी ।<br>
ऐरावतगजारूढा वज्रहस्ता वरप्रदा ॥ १४॥<br>
<br>
नित्या सकल-कल्याणी सर्वैश्वर्य-प्रदायिनी ।<br>
दाक्षायणी पद्महस्ता भारती सर्वमङ्गला ॥ १५॥<br>
<br>
कल्याणी जननी दुर्गा सर्वदुर्गविनाशिनी ।<br>
इन्द्राक्षी सर्वभूतेशी सर्वरूपा मनोन्मनी ॥ १६॥<br>
<br>
महिषमस्तक-नृत्य-विनोदन-स्फुटरणन्मणि-नूपुर-पादुका ।<br>
जनन-रक्षण-मोक्षविधायिनी जयतु शुम्भ-निशुम्भ-निषूदिनी ॥ १७॥<br>
<br>
सर्वमङ्गल-माङ्गल्ये शिवे सर्वार्थ-साधिके ।<br>
शरण्ये त्र्यम्बके देवि नारायणि नमोऽस्तुते ॥ १८॥<br>
<br>
ॐ ह्रीं श्रीं इन्द्राक्ष्यै नमः। ॐ नमो भगवति, इन्द्राक्षि,<br>
सर्वजन-सम्मोहिनि, कालरात्रि, नारसिंहि, सर्वशत्रुसंहारिणि ।<br>
अनले, अभये, अजिते, अपराजिते,<br>
महासिंहवाहिनि, महिषासुरमर्दिनि ।<br>
हन हन, मर्दय मर्दय, मारय मारय, शोषय<br>
शोषय, दाहय दाहय, महाग्रहान् संहर संहर ॥ १९॥<br>
<br>
यक्षग्रह-राक्षसग्रह-स्कन्धग्रह-विनायकग्रह-बालग्रह-कुमारग्रह-<br>
भूतग्रह-प्रेतग्रह-पिशाचग्रहादीन् मर्दय मर्दय ॥ २०॥<br>
<br>
भूतज्वर-प्रेतज्वर-पिशाचज्वरान् संहर संहर ।<br>
धूमभूतान् सन्द्रावय सन्द्रावय ।<br>
शिरश्शूल-कटिशूलाङ्गशूल-पार्श्वशूल-<br>
पाण्डु(pandu) रोगादीन् संहर संहर ॥ २१॥<br>
<br>
य-र-ल-व-श-ष-स-ह, सर्वग्रहान् तापय<br>
तापय, संहर संहर, छेदय छेदय<br>
ह्रां ह्रीं ह्रूं फट् स्वाहा ॥ २२॥<br>
<br>
गुह्याति -गुह्य-गोप्त्री त्वं गृहाणास्मत्कृतं जपम् ।<br>
सिद्धिर्भवतु मे देवि त्वत्प्रसादान्मयि स्थिरा ॥ २३॥<br>
<br>
फलश्रुतिः<br>
नारायण उवाच ॥<br>
<br>
एवं नामवरैर्देवी स्तुता शक्रेण धीमता ।<br>
आयुरारोग्यमैश्वर्यमपमृत्यु-भयापहम् ॥ १॥<br>
<br>
वरं प्रादान्महेन्द्राय देवराज्यं च शाश्वतम् ।<br>
इन्द्रस्तोत्रमिदं पुण्यं महदैश्वर्य-कारणम् ॥ २ ॥<br>
<br>
क्षयापस्मार-कुष्ठादि-तापज्वर-निवारणम् ।<br>
चोर-व्याघ्र-भयारिष्ठ-वैष्णव-ज्वर-वारणम् ॥ ३॥<br>
<br>
माहेश्वरमहामारी-सर्वज्वर-निवारणम् ।<br>
शीत-पैत्तक-वातादि-सर्वरोग-निवारणम् ॥ ४॥<br>
<br>
शतमावर्तयेद्यस्तु मुच्यते व्याधिबन्धनात् ।<br>
आवर्तन-सहस्रात्तु लभते वाञ्छितं फलम् ॥ ५॥<br>
<br>
राजानं च समाप्नोति इन्द्राक्षीं नात्र संशय ।<br>
नाभिमात्रे जले स्थित्वा सहस्रपरिसंख्यया ॥ ६॥<br>
<br>
जपेत् स्तोत्रमिदं मन्त्रं वाचासिद्धिर्भवेद्ध्रुवम् ।<br>
सायं प्रातः पठेन्नित्यं षण्मासैः सिद्धिरुच्यते ॥ ७॥<br>
<br>
संवत्सरमुपाश्रित्य सर्वकामार्थसिद्धये ।<br>
अनेन विधिना भक्त्या मन्त्रसिद्धिः प्रजायते ॥ ८॥<br>
<br>
सन्तुष्टा च भवेद्देवी प्रत्यक्षा सम्प्रजायते ।<br>
अष्टम्यां च चतुर्दश्यामिदं स्तोत्रं पठेन्नरः ॥ ९॥<br>
<br>
धावतस्तस्य नश्यन्ति विघ्नसंख्या न संशयः ।<br>
कारागृहे यदा बद्धो मध्यरात्रे तदा जपेत् ॥ १०॥<br>
<br>
दिवसत्रयमात्रेण मुच्यते नात्र संशयः ।<br>
सकामो जपते स्तोत्रं मन्त्रपूजाविचारतः ॥ ११॥<br>
<br>
पञ्चाधिकैर्दशादित्यैरियं सिद्धिस्तु जायते ।<br>
रक्तपुष्पै रक्तवस्त्रै रक्तचन्दनचर्चितैः ॥ १२॥<br>
<br>
धूपदीपैश्च नैवेद्यैः प्रसन्ना भगवती भवेत् ।<br>
एवं सम्पूज्य इन्द्राक्षीमिन्द्रेण परमात्मना ॥ १३॥<br>
<br>
वरं लब्धं दितेः पुत्रा भगवत्याः प्रसादतः ।<br>
एतत् स्त्रोत्रं महापुण्यं जप्यमायुष्यवर्धनम् ॥ १४॥<br>
<br>
ज्वरातिसार-रोगाणाm aपमृत्योर्हराय च ।<br>
द्विजैर्नित्यमिदं जप्यं भाग्यारोग्यमभीप्सुभिः ॥ १५॥<br>
<br>
॥ इति इन्द्राक्षी-स्तोत्रं सम्पूर्णम् ॥<br>
<br>
<br>

</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
