<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif
}
</style>
</head>
<body >

<mark>
-------------------------<br>
<h1 class="display-5">
Natarajar Stothram<br>
</h1>

नटराजस्तोत्रम् (पतञ्जलि) <br>
[sarana sringa rahita]<br>
No Deergam, No horm -like VO, VOW<br>
Vyaagra padhar asked: I want Tiger foot (Puli kaalu) – to climb and get flowers<br>
Bringi, Nandi, Patanjali(Aadhi Seshan) [half snake below, human above] – all 4 heavy penace on Shiva<br>
Vyaagra padhar told Patanjali – you dont have legs nor horn – what will you understand Shivan’s dance – he wrote this<br>
26-2-2022<br>
सदञ्चित मुदञ्चित निकुञ्चित पदंझल झलञ्चलित मञ्जु कटकम्<br>
पतञ्जलि दृगञ्जन मनञ्जन मचञ्चल पदं जनन भञ्जन करम् ।<br>
कदम्ब रुचिमम्बर वसंपर ममम्बुद कदम्ब कविडम्बक गलम्<br>
चिदम्बुधि मणिं बुध हृदम्बुज रविं पर चिदम्बर नटं हृदि भज ॥ १॥<br>
<br>
हरं त्रिपुर भञ्जनं अनन्त कृत कङ्कणं अखण्डदय मन्तरहितं<br>
विरिञ्चि सुरसंह तिपुरन्धर विचिन्ति तपदं तरुण चन्द्र मकुटम् ।<br>
परं पद विखण्डितयमं भसित मण्डिततनुं मदनवञ्चन परं<br>
चिरन्त नममुं प्रणव सञ्चित निधिं पर चिदम्बर नटं हृदि भज ॥ २॥<br>
<br>
अवन्त मखिलं जगदभङ्ग गुणतुङ्ग ममतं धृतविधुं सुरसरित्-<br>
तरङ्ग निकुरम्ब धृति लम्पट जटं शमनदम्भ सुहरं भवहरम् ।<br>
शिवं दशदि गन्तर विजृम्भि तकरं कर लसन्मृग शिशुं पशुपतिं<br>
हरं शशि धनञ्जय पतङ्गनयनं परचिदम्बर नटं हृदि भज ॥ ३॥<br>
<br>
अनन्तनवरत्नविलसत्कटककिङ्किणिझलं झलझलं झलरवं<br>
मुकुन्दविधि हस्तगतमद्दल लयध्वनिधिमिद्धिमित नर्तन पदम् ।<br>
शकुन्तरथ बर्हिरथ नन्दिमुख श‍ृङ्गिरिटिभृङ्गिगणसङ्घनिकटम्<br>
सनन्दसनक प्रमुख वन्दित पदं परचिदम्बर नटं हृदि भज ॥ ४॥<br>
<br>
अनन्तमहसं त्रिदशवन्द्य चरणं मुनि हृदन्तर वसन्तममलम्<br>
कबन्ध वियदिन्द्ववनि गन्धवह वह्निमख बन्धुरविमञ्जु वपुषम् ।<br>
अनन्तविभवं त्रिजगन्तर मणिं त्रिनयनं त्रिपुर खण्डन परम्<br>
सनन्द मुनि वन्दित पदं सकरुणं पर चिदम्बर नटं हृदि भज ॥ ५॥<br>
<br>
अचिन्त्यमलिवृन्द रुचि बन्धुरगलं कुरित कुन्द निकुरम्ब धवलम्<br>
मुकुन्द सुर वृन्द बल हन्तृ कृत वन्दन लसन्तमहिकुण्डल धरम् ।<br>
अकम्पमनुकम्पित रतिं सुजन मङ्गलनिधिं गजहरं पशुपतिम्<br>
धनञ्जय नुतं प्रणत रञ्जनपरं पर चिदम्बर नटं हृदि भज ॥ ६॥<br>
<br>
परं सुरवरं पुरहरं पशुपतिं जनित दन्तिमुख षण्मुखममुं<br>
मृडं कनक पिङ्गल जटं सनकपङ्कज रविं सुमनसं हिमरुचिम् ।<br>
असङ्घमनसं जलधि जन्मकरलं कवलयन्त मतुलं गुणनिधिम्<br>
सनन्द वरदं शमितमिन्दु वदनं पर चिदम्बर नटं हृदि भज ॥ ७॥<br>
<br>
अजं क्षितिरथं भुजगपुङ्गवगुणं कनक श‍ृङ्गि धनुषं करलसत्<br>
कुरङ्ग पृथु टङ्क परशुं रुचिर कुङ्कुम रुचिं डमरुकं च दधतमं ।<br>
मुकुन्द विशिखं नमदवन्ध्य फलदं निगम वृन्द तुरगं निरुपमं<br>
सचण्डिकममुं झटिति संहृतपुरं परचिदम्बर नटं हृदि भज ॥ ८॥<br>
<br>
अनङ्गपरिपन्थिनमजं क्षिति धुरन्धरमलं करुणयन्तमखिलं<br>
ज्वलन्तमनलं दधतमन्तकरिपुं सततमिन्द्रमुखवन्दितपदम् ।<br>
उदञ्चदरविन्दकुल बन्धुशत बिम्बरुचि संहति सुगन्धि वपुषं<br>
पतञ्जलिनुतं प्रणवपञ्चर शुकंपर चिदम्बर नटं हृदि भज ॥ ९॥<br>
<br>
इति स्तवममुं भुजगपुङ्गव कृतं प्रतिदिनं पठति यः कृतमुखः<br>
सदः प्रभुपद द्वितयदर्शनपदं सुललितं चरण श‍ृङ्ग रहितम् ।<br>
सरःप्रभव सम्भव हरित्पति हरिप्रमुख दिव्यनुत शङ्करपदं<br>
स गच्छति परं न तु जनुर्जलनिधिं परमदुःखजनकं दुरितदम् ॥ १०॥<br>
<br>
॥ इति श्रीपतञ्जलिमुनिप्रणीतं चरणश‍ृङ्गरहित नटराजस्तोत्रं सम्पूर्णम् ॥<br>

</body>
</html> 
