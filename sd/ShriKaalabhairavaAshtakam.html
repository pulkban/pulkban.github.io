<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif
}
</style>
</head>
<body >

<mark>
-------------------------<br>
<h1 class="display-5">
Shri Kaalabhairava Ashtakam<br>
</h1>

श्रीकालभैरवाष्टकं<br>
Shri Kaalabhairava ashtakam <br>
देवराजसेव्यमानपावनांघ्रिपङ्कजं<br>
व्यालयज्ञसूत्रमिन्दुशेखरं कृपाकरम् ।<br>
नारदादियोगिवृन्दवन्दितं दिगंबरं<br>
काशिकापुराधिनाथकालभैरवं भजे ॥ १॥<br>
<br>
भानुकोटिभास्वरं भवाब्धितारकं परं<br>
नीलकण्ठमीप्सितार्थदायकं त्रिलोचनम् ।<br>
कालकालमंबुजाक्षमक्षशूलमक्षरं<br>
काशिकापुराधिनाथकालभैरवं भजे ॥ २॥<br>
<br>
शूलटंकपाशदण्डपाणिमादिकारणं<br>
श्यामकायमादिदेवमक्षरं निरामयम् ।<br>
भीमविक्रमं प्रभुं विचित्रताण्डवप्रियं<br>
काशिकापुराधिनाथकालभैरवं भजे ॥ ३॥<br>
<br>
भुक्तिमुक्तिदायकं प्रशस्तचारुविग्रहं<br>
भक्तवत्सलं स्थितं समस्तलोकविग्रहम् ।  <br>
vनिक्वणन्मनोज्ञहेमकिङ्किणीलसत्कटिं  <br>
काशिकापुराधिनाथकालभैरवं भजे ॥ ४॥<br>
<br>
धर्मसेतुपालकं त्वधर्ममार्गनाशकं<br>
कर्मपाशमोचकं सुशर्मदायकं विभुम् ।<br>
स्वर्णवर्णशेषपाशशोभितांगनिर्मलं<br>
काशिकापुराधिनाथकालभैरवं भजे ॥ ५॥<br>
<br>
रत्नपादुकाप्रभाभिरामपादयुग्मकं<br>
नित्यमद्वितीयमिष्टदैवतं निरंजनम् ।<br>
मृत्युदर्पनाशनं करालदंष्ट्रभूषणं<br>
काशिकापुराधिनाथकालभैरवं भजे ॥ ६॥<br>
<br>
अट्टहासभिन्नपद्मजाण्डकोशसंततिं<br>
दृष्टिपातनष्टपापजालमुग्रशासनम् ।<br>
अष्टसिद्धिदायकं कपालमालिकाधरं<br>
काशिकापुराधिनाथकालभैरवं भजे ॥ ७॥<br>
<br>
भूतसंघनायकं विशालकीर्तिदायकं<br>
काशिवासिलोकपुण्यपापशोधकं विभुम् । <br>
नीतिमार्गकोविदं पुरातनं जगत्पतिं<br>
काशिकापुराधिनाथकालभैरवं भजे ॥ ८॥<br>
<br>
कालभैरवाष्टकं पठंति ये मनोहरं<br>
ज्ञानमुक्तिसाधनं विचित्रपुण्यवर्धनम् ।<br>
शोकमोहलोभदैन्यकोपतापनाशनं    <br>
ते प्रयान्ति कालभैरवांघ्रिसन्निधिं ध्रुवम् ॥<br>
<br>
॥ इति श्रीमच्छङ्करभगवतः कृतौ श्री कालभैरवाष्टकं सम्पूर्णम् ॥<br>

</body>
</html> 
