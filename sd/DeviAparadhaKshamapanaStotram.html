<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<!--<link href="https://fonts.googleapis.com/css2?family=Montserrat&display=swap" rel="stylesheet">-->
	<link href="https://fonts.googleapis.com/css2?family=Abel&display=swap" rel="stylesheet">

<style> body {   font-family: 'Abel', sans-serif; }
.card-text{ font-size:19px; }</style>
</head>
<body class="bg-primary">
<hr>
<div class="mx-4">
<div class="card" >
<h1 class="card-header display-5">Devi Aparadha Kshamapana Stotram</h1>
<div class="card-text m-1">
Asking Forgiveness from Devi for intentional or unintentional mistakes<br>
<br>
<br>
</div>
<div class="card-body display-6 bg-light background-div">
Started 12-Oct-2024<br>
<br/>
श्री देवी अपराध क्षमापण स्तोत्रं<br>
Shri Devi Aparada Kshamaapana Stotra<br>
<br>
॥ अथ देव्यपराधक्षमापणस्तोत्रम् ॥<br>
<br>
न मन्त्रं नो यन्त्रं तदपि च न जाने स्तुतिमहो<br>
      न चाह्वानं ध्यानं तदपि च न जाने स्तुतिकथाः ।<br>
न जाने मुद्रास्ते तदपि च न जाने विलपनं<br>
      परं जाने मात: त्वदनुसरणं क्लेश हरणम् ॥ १॥<br>
<br>
विधे रज्ञानेन द्रविण विरहे णालस तया<br>
      विधे याशक्यत्वात् तव चरणयोर्या च्युतिरभूत् ।<br>
तदेतत् क्षन्तव्यं जननि सकलोद्धारिणि शिवे<br>
      कुपुत्रो जायेत क्वचिदपि कुमाता न भवति ॥ २॥<br>
<br>
पृथिव्यां पुत्रास्ते जननि बहवः सन्ति सरलाः<br>
      परं तेषां मध्ये विरल तरलोऽहं तव सुतः ।<br>
मदीयोऽयं त्यागः समुचित मिदं नो तव शिवे<br>
      कुपुत्रो जायेत क्वचिदपि कुमाता न भवति ॥ ३॥<br>
<br>
जगन्मातर् मात: तव चरण सेवा न रचिता<br>
      न वा दत्तं देवि द्रविणमपि भूयस्तव मया ।<br>
तथापि त्वं स्नेहं मयि निरुपमं यत् प्रकुरुषे<br>
      कुपुत्रो जायेत क्वचिदपि कुमाता न भवति ॥ ४॥<br>
<br>
परित्यक्ता देवा विविध विध सेवा कुलतया<br>
      मया पञ्चा शीते: अधिक मपनीते तु वयसि ।<br>
इदानीं चेन् मात: तव यदि कृपा नापि भविता<br>
      निरालम्बो लम्बोदर जननि कं यामि शरणम् ॥ ५॥<br>
<br>
श्वपाको जल्पाको भवति मधुपाकोपम गिरा<br>
      निरातङ्को रङ्को विहरति चिरं कोटि कनकैः ।<br>
तवापर्णे कर्णे विशति मनु वर्णे फल मिदं<br>
      जनः को जानीते जननि जननीयं जपविधौ ॥ ६॥<br>
<br>
चिता भस्मा लेपो गरल मशनं दिक्पट धरो<br>
      जटाधारी कण्ठे भुजग पतिहारी पशुपतिः ।<br>
कपाली भूतेशो भजति जगदीशैक पदवीं<br>
      भवानि त्वत् पाणि ग्रहण परिपाटी फलमिदम् ॥ ७॥<br>
<br>
न मोक्षस् याकाङ्क्षा भव विभव वाञ्छापि च न मे<br>
      न विज्ञाना पेक्षा शशिमुखि सुखेच्छापि न पुनः ।<br>
अतस्त्वां संयाचे जननि जननं यातु मम वै<br>
      मृडानी रुद्राणी शिव शिव भवानीति जपतः ॥ ८॥<br>
<br>
नाराधितासि विधिना विविधोपचारैः<br>
      किं रुक्ष चिन्तन परैर्न कृतं वचोभिः ।<br>
श्यामे त्वमेव यदि किञ्चन मय्यनाथे<br>
      धत्से कृपा मुचित मम्ब परं तवैव ॥ ९॥<br>
<br>
आपत्सु मग्नः स्मरणं त्वदीयं<br>
      करोमि दुर्गे करुणार्णवेशि ।<br>
नैतच् छठत्वं मम भावयेथाः<br>
      क्षुधा तृषार्ता जननीं स्मरन्ति ॥ १०॥<br>
<br>
जगदम्ब विचित्र मत्र किं<br>
      परिपूर्णा करुणास्ति चेन्मयि ।<br>
अपराध परम्परा परं<br>
      न हि माता समुपेक्षते सुतम् ॥ ११॥<br>
<br>
मत्समः पातकी नास्ति पापघ्नी त्वत्समा न हि ।<br>
एवं ज्ञात्वा महादेवि यथा योग्यं तथा कुरु ॥ १२॥ ॐ ॥<br>
<br>
इति श्री देवी अपराध क्षमापण स्तोत्रं सम्पूर्णम् ।<br>

<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
