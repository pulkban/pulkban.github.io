<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; } 
 .card-text{ font-size:19px; 
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Suryashatakam</h1>
<div class="small m-4">
7th Century Mayura Mahakavi (North Indian) - earlier wrote Mayurashtakam - which bought him a good fame - thats when he wrote Suryashtakam and got quite famous and earned a special respect - he had Thozhu noi and after that he wrote this to evade that disease - Its called SARVA ROGA NIVARNAM - Mainly Eye related ailments - Even Kaanchi Periyava recommends this for ailments - one such Pithukkuli Murugadas who got healed the eye related ailments - and he in turn wrote many shlokas / songs<br>
100 Shlokam, 1 Phalashruti<br>
Chandas = Big lines (21 Sragdara)<br>
Kanchipura Kachabeswarar temple - Inscribed on the stones <br>
8 div: Sun Rays, Sun Light, Hot, 7 Horses, Arunan(Therotti), Chariot, Surya Mandalam, (20)Surya Bhagavan
</div>
<div class="card-body display-6">
Started 20-May-2023<br>
<br>
सूर्यशतकम् सार्थम् <br>
<br>
महाकवि श्री मयूरप्रणीतम्<br>
॥ श्री गणेशाय नमः ॥<br>
<br>
जम्भारातीभ कुम्भोद्भवमिव दधतः सान्द्र सिन्दूररेणुं<br>
रक्ताः सिक्ता इवौघैरुदयगिरि तटी धातु धारा द्रवस्य <br>
आयान्त्या तुल्यकालं कमलवन रुचे वारुणा वो विभूत्यै<br>
भूयासुर् भासयन्तो भुवन मभिनवा भानवो भानवीयाः ॥ १॥<br>
<div class="card-text">
When sun rise happens between hill - the hill is called UdayaGiri - and wherever it sets called Astamanagiri - South adibadi Indiran (elephant=Airavat) has Sindooram applied in kumbam - Sun's rays is what is applied as Sindooram - When mineral resources flows like brook, the rays gets drenched and even the brook is red - Tamarai Lotus is blooming and its red makes sun rays look more reddish orange
</div>
<br>
भक्ति प्रह्वाय दातुं मुकुल पुटकुटी कोटर क्रोडलीनां<br>
लक्ष्मी माक्रष्टु कामा इव कमल वनोद् घाटनं कुर्वते ये ।<br>
कालाका रान्धकारानन पतित जगत्साध्वसध्वं सकल्याः<br>
कल्याणं वः क्रियासुः किसलय रुचयस् ते करा भास्करस्य ॥ २॥<br>
<div class="card-text">
Goddess Lakshmi inside Lotus flower - they bloom with Sun raising and hence Sun invokes Lakshmi to bless all of us - In night when it looks like Yama, the pitch black is evaded when sun rays hits first in morning - thats how it removes YamaBayam
</div>
<br>
गर्भेष्वम्भो रुहाणां शिखरिषु च शिताग्रेषु तुल्यं पतन्तः<br>
प्रारम्भे वासरस्य व्युपरति समये चैकरूपास् तथैव ।<br>
निष्पर्यायं प्रवृत्तास् त्रिभुवन भवन प्राङ्गणे पान्तु युष्मान् -<br>
ऊष्माणं संत ताध्व श्रमज मिव भृशं बिभ्रतो ब्रध्नपादाः ॥ ३॥<br>
<div class="card-text">
Sun rays falls everywhere equally on all 3 worlds - thats why may be the body gets heated with such rays
</div>
<br>
प्रभ्रश्यत् युत्तरीयत् विषि तमसि समुद्वीक्ष्य वीतावृतीन् प्राक्-<br>
जन्तूंस् तन्तून् यथा या नतनु वितनुते तिग्मरोचिर् मरीचीन् ।<br>
ते सान्द्री भूय सद्यः क्रम विशद दशा शाद शाली विशालं<br>
शश्वत् सम्पाद यन्तोऽम्बर ममल मलं मङ्गलं वो दिशन्तु ॥ ४॥<br>
<div class="card-text">
All living this are protected by black blanket - as the darkness go, the protection goes away - immediately, the sun rays weave a silver white cloth with strains of nature (the greenery) and covers the living this with it - 
</div>
<br>
21-May-2023<br/>
<br>
न्यक्कुर्वन् नोषधीशे मुषित रुचि शुचे वौषधीः प्रोषिताभा<br>
भास्वद् ग्रावोद्गतेन प्रथम मिव कृताभ्युद्गतिः पावकेन ।<br>
पक्षच्छेद व्रणासृक् स्रुत इव दृषदो दर्शयन् प्रात रद्रे:<br>
आताम्रस् तीव्र भानो रनभि मत नुदे स्ताद्गभस् त्युद्गमो वः ॥ ५॥<br>
<div class="card-text">
Mooligai loses its brightness. Surya bhagavan comes from Suryagandhi stone's flame resembles Aarthi - Hill's stones are reddish - as though feathers are strapped and its blood - to that extent the stones are reddish - such red will evade all ur grief
</div>
<br>
शीर्ण घ्राणाङ्घ्रि पाणीन् व्रणिभि रपघनैर् घर्घराव्यक्त घोषान्<br>
दीर्घाघ्राता नघौघै: पुनरपि घटयत्येक उल्लाघयन् यः ।<br>
घर्मांशोस् तस्य वोऽन्तर् द्विगुण घनघृणा निघ्न निर्विघ्न वृत्ते:-<br>
दत्तार्घाः सिद्ध संघैर्विदधतु घृणयः शीघ्र मंहो विघातम् ॥ ६॥<br>
<div class="card-text">
Sarva Roga Nivaran - 6th - n times
Leprosy Kushtam was so prevalent those days, speech issues - these were seem as sin's - even these diseases were healed and cured by Surya Bhagwan - Siddas were praying such a Bhagwan
</div>
<br>
बिभ्राणा वामनत्वं प्रथम मथ तथै वांशवः प्रांशवो वः<br>
क्रान्ताका शान्त रालास् तदनु दशदिशः पूरयन्तस् ततोऽपि ।<br>
ध्वान्ता दाच्छिद्य देवद्विष इव बलितो विश्व माश् वश्नुवानाः <br>
कृच्छ्राण् युच्छ्राय हेलो पहसित हरयो हारिदश्वा हरन्तु ॥ ७॥<br>
<div class="card-text">
Lord Vamana was a dwarf-like and become a big form - Similar to this, during sun rise, rays are small and as time goes those rays become too long and evade all grief and sadness from your life
</div>
<br>
उद्गाढे नारुणिम्ना विदधति बहुलं येऽरुणस् यारुणत्वं<br>
मूर्धोद्धूतौ खलीन क्षत रुधिर रुचो ये रथाश् वाननेषु ।<br>
शैलानां शेखरत्वं श्रित शिखरि शिखास् तन्वते ये दिशन्तु<br>
प्रेङ्खन्तः खे खरांशोः खचित दिनमुखास् ते मयूखाः सुखं वः ॥ ८॥<br>
<div class="card-text">
Arunan looks reddish due to sun rays - 7 horses in chariot are green - the reddish light rays when falls on horse's mouth - as though there is a bleeding on mouth - when th rays falls on mountain peak it looks like a crown to the mountain king (ratna magudam) - such rays heal all your grief!
</div>
<br>
27-May-2023<br/>
<br>
दत्तानन्दाः प्रजानां समुचित समया कृष्ट सृष्टैः पयोभिः <br>
पूर्वाह्णे विप्रकीर्णा दिशि दिशि विरमत्यह्नि संहारभाजः ।<br>
दीप्तांशोर् दीर्घ दुःख प्रभव भव भयोदन्व दुत्तार नाव:<br>
गावो वः पावनानां पर मपरिमितां प्रीति मुत्पादयन्तु ॥ ९॥<br>
<div class="card-text">
Sun rays play important role for rain. Rain significant for all living beings. Rays decline in evening. Whoever prays Sun, these rays will bring them to Moksha<br>
गाव: - should be taken rays - another meaning COW - which secretes milk and bring happiness to ppl. Similar meaning if you take it milk - the way Cow praying brings you to Moksha, even Sun rays too
</div>
<br>
बन्धध्वं सैक हेतुं शिरसि नतिर साबद्ध संध्याञ्ज लीनां<br>
लोकानां ये प्रबोधं विदधति विपुलाम्भोज खण्डा शयेव ।<br>
युष्माकं ते स्वचित्त प्रथित पृथुतर प्रार्थना कल्प वृक्षाः<br>
कल्पन्तां निर्वि कल्पं दिनकर किरणाः केतवः कल्मषस्य ॥ १०॥<br>
<div class="card-text">
Before sun rays, lotus bud resembles praying and bowing head - once sun rises, it blooms. Devotees similarly whoever prays - is bloomed to attain Moksha - Doomaketu that evades all sins like the way freedom is given to those buds
</div>
<br>
धारा रायो धनायापदि सपदि करालम्ब भूताः प्रपाते<br>
तत्त्वालो कैक दीपास् त्रिदश पति पुर प्रस्थितौ वीथ्य एव ।<br>
निर्वाणोद्योगि योगि प्रगम निज तनु द्वारि वेत्राय माणा:<br>
त्रायन्तां तीव्र भानोर् दिवस मुख सुखा रश्मयः कल्मषाद्वः  ॥ ११॥<br>
<div class="card-text">
Sun rays rains with fortune - such is the rays.<br>
வீடுபேறு விளங்கும் யோகிகளுக்கு ஷுக்லகதி அடைய மேல்மண்டலம் (சூரிய மண்டலம்) செல்லும்போது - அங்கே இருக்கும் காவலர்களின் கையில் இருக்கும் தடியை போல இருக்கு அந்த  கிரணங்கள் 
</div>
<br>
प्राचि प्रागा चरन्त्योऽ नतिचिर मचले चारु चूडामणित्वं<br>
मुञ्चन्त्यो रोच नाम्भः प्रचुर मिव दिशा मुच्चकैश् चर्चनाय ।<br>
चाटूत्कैश् चक्र नाम्नां चतुर मविचलैर् लोचनै रर्च्यमाना:<br>
चेष्टन्तां चिन्तिताना मुचित मचरमाश् चण्डरोची रुचो वः ॥ १२॥<br>
<div class="card-text">
சூரிய கிரணங்கள் உதயகிரி உச்சியில் படும்போது - சூடாமணி அணிந்து இருப்பதுபோல - சூரியன் உயரம்  ஆகிறபோது  இது மாறிவிடுகிறது - திக்பாலர்கள் கோரோஜனை பூசியிருப்பது போல இருக்கிறது - சக்கர வாக பறவை (இரவில் இணையை பிரிந்து வாழ்கிறது காலையில் தான் சேரும்) - சூரிய கிரணம் படுமா என்று ஏங்கும் அதுவே ஒரு பூஜை போல இருக்கிறது 
</div>
<br>
28-May-2023<br/>
<br>
एकं ज्योतिर् दृशौ द्वे त्रिजगति गदितान्यब्ज जास्यैश् चतुर्भि:-<br>
भूतानां पञ्चमं यान्यल मृतुषु तथा षट्सु नाना विधानि ।<br>
युष्माकं तानि सप्त त्रिदश मुनिनुतान् यष्टदिग् भाञ्जि भानो:<br>
यान्ति प्राह्णे नवत्वं दश दधतु शिवं दीधि तीनां शतानि  ॥ १३॥<br>
<div class="card-text">
ஒரே ஒளிவிளக்கு(1), உயிர்களின் இரு கண்கள் (2), மூவுலகில் நான்முகன் பாடும் வேத மந்திரங்கள் (3,4) பஞ்ச பூதத்தில் ஒளி தத்துவம் (5) ஆறு பருவங்கள் மாறி மாறி தோன்ற காரணம் - ஒளி மற்றும் வெப்பத்தால் (6) சப்த ரிஷிகள் எப்போதும் துதிக்கின்றனர் (7) எட்டு திக்குகளிலும் கிரணங்கள் பரவுகின்றன (8) நவத்துவதுடன் ஒளி வீசுகின்றன (நியூ, 9) தச ஷதானி (10, 100, 100)<br>
அணைத்து எண்களும் கவரப்பட்டு விட்டன 
</div>
<br>
आवृत्ति भ्रान्त विश्वाः श्रम मिव दधतः शोषिणः  स्वोष्मणेव<br>
ग्रीष्मे दावाग्नि तप्ता इव रस मसकृद्ये धरित्र्या धयन्ति ।<br>
ते प्रावृष् यात्त पानातिशय रुज इवोद्वान्त तोया हिमर्तौ<br>
मार्तण्डस् याप्रचण्डाश् चिरमशुभ भिदेऽ भीषवो वो भवन्तु ॥ १४॥<br>
<div class="card-text">
வெயில் காலத்தில் உறிஞ்சி மழையாக பொழிகிறது. சூரிய பகவான் சுற்றுகிறது - அயற்சியால் கிரணங்கள் கூட நீரை உறிஞ்சுகிறது - அதனால் வயிறு வலித்து வாந்தியாக எடுத்து பெய்வது மழை. :-) இது தான் மழை காலம். அப்பேற்பட்ட சூரிய கிரணங்கள் அமங்கலத்தை அகற்றட்டும்  
</div>
<br>
तन्वाना दिग्वधूनां समधिक मधुरालोक रम्या मवस्थाम् <br>
आरुढ प्रौढिले शोत्कलित कपिलिमा लंकृतिः केवलैव ।<br>
उज्जृम् भाम्भोज नेत्र द्युतिनि दिन मुखे किंचि दुद्भिद्य माना<br>
श्मश्रु श्रेणीव भासां दिशतु दशशती शर्म घर्म त्विषो वः ॥ १५॥<br>
<div class="card-text">
அனைத்து திசைகள் பரவுவதால் திக்தேவதைகளும் அழகாக இருக்கிறது.  காலையில் மஞ்சள் செவ்வண்ண நிறத்துடன் செக்க செவேல் அற்புதம். இளைஞன் அரும்பு ரோம வரிசை போல (மீசை போல்).  இதை போன்ற ஆயிரம் கிரணங்கள் வெவ்வேறு அளவில் இருப்பது உங்களுக்கு அருளட்டும்.
</div>
<br>
मौलीन्दोर् मैष मोषीद् द्युति मिति वृषभाङ्केन यः शङ्किनेव<br>
प्रत्य ग्रोद्घाटि ताम्भोरुह कुहर गुहा सुस्थिते नेव धात्रा ।<br>
कृष्णेन ध्वान्त कृष्ण स्वतनु परिभव त्रस्नुनेव स्तुतोऽलं<br>
त्राणाय स्तात्त नीयानपि तिमिर रिपोः स त्विषा मुद्गमो वः  ॥ १६॥<br>
<div class="card-text">
சூரிய கதிர் விழும்போது சிவனின் தலையில் இருக்கும் பிறைச்சந்திரன் ஒளி மங்கிவிடுமோ? ப்ரஹ்மானுக்கு சூரிய வெப்பத்தால் தாமரை வாடிவிடுமோ? மாலையில் சூரியன் அஸ்தமனத்தில் வாடிவிடுமோ? விஷ்ணுவிற்கு உடல் கருத்து விடுமோ? - இதனால் மும்மூர்த்திகளும் சூரியனை வணங்குகின்றனர்.  அப்பேற்பட்ட சூரியன் உங்களை ரட்சிக்கட்டும்.
</div>
<br>
3-Jun-2023<br>
<br>
विस्तीर्णं व्योम दीर्घाः सपदि दश दिशो व्यस्तवेलाम्भसोऽब्धीन्<br>
कुर्वद्भिर्दृश्यनानानगनगरनगाभोगपृथ्वीं च पृथ्वीम् ।<br>
पद्मिन्युच्छ्वास्यते यैरुषसि जगदपि ध्वंसयित्वा तमिस्रा-<br>
मुस्रा विस्रंसयन्तु द्रुतमनभिमतं ते सहस्रत्विषो वः  ॥ १७॥ var   विस्रावयन्तु<br>
<br>
अस्तव्यस्तत्वशून्यो निजरुचिरनिशानश्वरः कर्तुमीशो<br>
विश्वं वेश्मेव दीपः प्रतिहततिमिरं यः प्रदेशस्थितोऽपि ।<br>
दिक्कालापेक्षयासौ त्रिभुवनमटतस्तिग्मभानोर्नवाख्यां<br>
यातः शातक्रतव्यां दिशि दिशतु शिवं सोऽर्चिषामुद्गमो वः ॥ १८॥<br>
<br>
मागान्म्लानिं मृणाली मृदुरिति दययेवाप्रविष्टोऽहिलोकं<br>
लोकालोकस्य पार्श्वं प्रतपति न परं यस्तदाख्यार्थमेव ।<br>
ऊर्ध्वं ब्रह्माण्डखण्डस्फुटनभयपरित्यक्तदैर्घ्यो द्युसीम्नि<br>
स्वेछावश्यावकाशावधिरवतु स वस्तापनो रोचिरोघः ॥ १९॥<br>
<br>
अश्यामः काल एको न भवति भुवनान्तोऽपि वीतेऽन्धकारे var   वीतान्धकारः<br>
सद्यः प्रालेयपादो न विलयमचलश्चन्द्रमा अप्युपैति ।<br>
बन्धः सिद्धाञ्जलीनां न हि कुमुदवनस्यापि यत्रोज्जिहाने<br>
तत्प्रातः प्रेक्षणीयं दिशतु दिनपतेर्धाम कामाधिकं वः  ॥ २०॥<br>
<br>
यत्कान्तिं पङ्कजानां न हरति कुरुते प्रत्युताधिक्यरम्यां var  प्रत्युतातीव रम्यां<br>
नो धत्ते तारकाभां तिरयति नितरामाशु यन्नित्यमेव  । var   नाधत्ते<br>
कर्तुं नालं निमेषं दिवसमपि परं यत्तदेकं त्रिलोक्या-<br>
श्चक्षुः सामान्यचक्षुर्विसदृशमघभिद्भास्वतस्तान्महो वः ॥ २१॥<br>
<br>
क्ष्मां क्षेपीयः क्षपाम्भःशिशिरतरजलस्पर्शतर्षादृतेव<br>
द्रागाशा नेतुमाशाद्विरदकरसरःपुष्कराणीव बोधम्  ।<br>
प्रातः प्रोल्लङ्घ्य विष्णोः पदमपि घृणयेवातिवेगाद्दवीय-<br>
स्युद्दाम द्योतमाना दहतु दिनपतेर्दुर्निमित्तं द्युतिर्वः  ॥ २२॥<br>
<br>
नो कल्पापायवायोरदयरयदलत्क्ष्माधरस्यापि गम्या var   शम्या<br>
गाढोद्गीर्णोज्ज्वलश्रीरहनि न रहिता नो तमःकज्जलेन ।<br>
प्राप्तोत्पत्तिः पतङ्गान्न पुनरुपगता मोषमुष्णत्विषो वो<br>
वर्तिः सैवान्यरूपा सुखयतु निखिलद्वीपदीपस्य दीप्तिः ॥ २३॥<br>
<br>
निःशेषाशावपूरप्रवणगुरुगुणश्लाघनीयस्वरूपा<br>
पर्याप्तं नोदयादौ दिनगमसमयोपप्लवेऽप्युन्नतैव ।<br>
अत्यन्तं यानभिज्ञा क्षणमपि तमसा साकमेकत्र वस्तुं<br>
ब्रध्नस्येद्धा रुचिर्वो रुचिरिव रुचितस्याप्तये वस्तुनोस्तु ॥ २४॥ var   चिरुरस्य, रुचिरस्य<br>
<br>
विभ्राणः शक्तिमाशु प्रशमितबलवत्तारकौर्जित्यगुर्वीं<br>
कुर्वाणो लीलयाधः शिखिनमपि लसच्चन्द्रकान्तावभासम् ।<br>
आदध्यादन्धकारे रतिमतिशयिनीमावहन्वीक्षणानां var  आदेयादीक्षणानां<br>
बालो लक्ष्मीमपारामपर इव गुहोऽहर्पतेरातपो वः ॥ २५॥<br>
<br>
ज्योत्स्नांशाकर्षपाण्डुद्युति तिमिरमषीशेषकल्माषमीष-<br>
ज्जृम्भोद्भूतेन पिङ्गं सरसिजरजसा संध्यया शोणशोचिः ।<br>
प्रातःप्रारम्भकाले सकलमपि जगच्चित्रमुन्मीलयन्ती<br>
कान्तिस्तीक्ष्णत्विषोऽक्ष्णां मुदमुपनयतात्तूलिकेवातुलां वः ॥ २६॥<br>
<br>
आयान्ती किं सुमेरोः सरणिररुणिता पाद्मरागैः परागै-<br>
राहोस्वित्स्वस्य माहारजनविरचिता वैजयन्ती रथस्य ।<br>
माञ्जिष्ठी प्रष्ठवाहावलिविधुतशिरश्चामराली नु लोकै- var   चामरालीव<br>
राशङ्क्यालोकितैवं सवितुरघनुदे स्तात्प्रभातप्रभा वः ॥ २७॥<br>
<br>
ध्वान्तध्वंसं विधत्ते न तपति रुचिमन्नातिरूपं व्यनक्ति<br>
न्यक्त्वं नीत्वापि नक्तं न वितरतितरां तावदह्नस्त्विषं यः । var   न्यक्तामह्नि<br>
स प्रातर्मा विरंसीदसकलपटिमा पूरयन्युष्मदाशा-<br>
माशाकाशावकाशावतरणतरुणप्रक्रमोऽर्कप्रकाशः ॥ २८॥<br>
<br>
तीव्रं निर्वाणहेतुर्यदपि च विपुलं यत्प्रकर्षेण चाणु<br>
प्रत्यक्षं यत्परोक्षं यदिह यदपरं नश्वरं शाश्वतं च ।<br>
यत्सर्वस्य प्रसिद्धं जगति कतिपये योगिनो यद्विदन्ति<br>
ज्योतिस्तद्द्विप्रकारं सवितुरवतु वो बाह्यमाभ्यन्तरं च ॥ २९॥<br>
<br>
रत्नानां मण्डनाय प्रभवति नियतोद्देशलब्धावकाशं<br>
वह्नेर्दार्वादि दग्धुं निजजडिमतया कर्तुमानन्दमिन्दोः ।<br>
यच्च त्रैलोक्यभूषाविधिरघदहनं ह्लादि वृष्ट्याशु तद्वो var   यत्तु<br>
बाहुल्योत्पाद्यकार्याधिकतरमवतादेकमेवार्कतेजः ॥ ३०॥<br>
<br>
मीलच्चक्षुर्विजिह्मश्रुति जडरसनं निघ्नितघ्राणवृत्ति<br>
स्वव्यापाराक्षमत्वक्परिमुषितमनः श्वासमात्रावशेषम् ।<br>
विस्रस्ताङ्गं पतित्वा स्वपदपहरतादश्रियं वोऽर्कजन्मा var   अप्रियं<br>
कालव्यालावलीढं जगदगद इवोत्थापयन्प्राक्प्रतापः ॥ ३१॥<br>
<br>
निःशेषं नैशमम्भः प्रसभमपनुदन्नश्रुलेशानुकारि<br>
स्तोकस्तोकापनीतारुणरुचिरचिरादस्तदोषानुषङ्गः ।<br>
दाता दृष्टिं प्रसन्नां त्रिभुवननयनस्याशु युष्मद्विरुद्धं<br>
वध्याद्ब्रध्नस्य सिद्धाञ्जनविधिरपरः प्राक्तनोऽर्चिःप्रचारः ॥ ३२॥<br>
<br>
भूत्वा जम्भस्य भेत्तुः ककुभि परिभवारम्भभूः शुभ्रभानो- var   स्थित्वा<br>
र्बिभ्राणा बभ्रुभावं प्रसभमभिनवाम्भोजजृम्भाप्रगल्भा  ।<br>
भूषा भूयिष्ठशोभा त्रिभुवनभवनस्यास्य वैभाकरी प्राग्-<br>
विभ्रान्ता भ्राजमाना विभवतु विभवोद्भूतये सा विभा वः ॥ ३३॥ var   निर्भान्ति, विभ्रान्ति<br>
<br>
संसक्तं सिक्तमूलादभिनवभुवनोद्यानकौतूहलिन्या<br>
यामिन्या कन्ययेवामृतकरकलशावर्जितेनामृतेन ।<br>
अर्कालोकः क्रियाद्वो मुदमुदयशिरश्चक्रवालालवाला-<br>
दुद्यन्बालप्रवालप्रतिमरुचिरहःपादपप्राक्प्ररोहः ॥ ३४॥<br>
<br>
भिन्नं भासारुणस्य क्वचिदभिनवया विद्रुमाणां त्विषेव<br>
त्वङ्न्नक्षत्ररत्नद्युतिनिकरकरालान्तरालं क्वचिच्च ।<br>
नान्तर्निःशेषकृष्णश्रियमुदधिमिव ध्वान्तराशिं पिबन्स्ता-<br>
दौर्वः पूर्वोऽप्यपूर्वोऽग्निरिव भवदघप्लुष्टयेऽर्कावभासः ॥ ३५॥<br>
<br>
गन्धर्वैर्गद्यपद्यव्यतिकरितवचोहृद्यमातोद्यवाद्यै-<br>
राद्यैर्यो नारदाद्यैर्मुनिभिरभिनुतो वेदवेद्यैर्विभिद्य ।<br>
 var   वीतवेद्यैर्विविद्य, वेदविद्भिर्विभिद्य<br>
आसाद्यापद्यते यं पुनरपि च जगद्यौवनं सद्य उद्य-<br>
न्नुद्द्योतो द्योतितद्यौर्द्यतु दिवसकृतोऽसाववद्यानि वोऽद्य ॥ ३६॥<br>
<br>
आवानैश्चन्द्रकान्तैश्च्युततिमिरतया तानवात्तारकाणा- var   आवान्तैः<br>
मेणाङ्कालोकलोपादुपहतमहसामोषधीनां लयेन ।<br>
आरादुत्प्रेक्ष्यमाणा क्षणमुदयतटान्तर्हितस्याहिमांशो-<br>
राभा प्राभातिकी वोऽवतु न तु नितरां तावदाविर्भवन्ती ॥ ३७॥<br>
<br>
सानौ सा नौदये नारुणितदलपुनर्यौवनानां वनाना- var   लसद्यौवनानां<br>
मालीमालीढपूर्वा परिहृतकुहरोपान्तनिम्ना तनिम्ना ।<br>
भा वोऽभावोपशान्तिं दिशतु दिनपतेर्भासमाना समाना-<br>
राजी राजीवरेणोः समसमयमुदेतीव यस्या वयस्या ॥ ३८॥<br>
<br>
उज्जृम्भाम्भोरुहाणां प्रभवति पयसां या श्रिये नोष्णतायै<br>
पुष्णात्यालोकमात्रं न तु दिशति दृशां दृश्यमाना विधातम् ।<br>
पूर्वाद्रेरेव पूर्वं दिवमनु च पुनः पावनी दिङ्मुखाना- var   ततः<br>
मेनांस्यैनी विभासौ नुदतु नुतिपदैकास्पदं प्राक्तनी वः ॥ ३९॥<br>
<br>
वाचां वाचस्पतेरप्यचलभिदुचिताचार्यकाणां प्रपञ्चै-<br>
र्वैरञ्चानां तथोच्चारितचतुरऋचां चाननानां चतुर्णाम् । var   रुचिर<br>
उच्येतार्चासु वाच्यच्युतिशुचिचरितं यस्य नोच्चैर्विविच्य var   अर्चास्ववाच्य<br>
प्राच्यं वर्चश्चकासच्चिरमुपचिनुतात्तस्य चण्डार्चिषो वः ॥ ४०॥ var   श्रियं<br>
<br>
मूर्ध्न्यद्रेर्धातुरागस्तरुषु किसलयो विद्रुमौघः समुद्रे<br>
var - किसलयाद्विद्रुमौघात्समुद्रे<br>
दिङ्मातङ्गोत्तमाङ्गेष्वभिनवनिहितः सान्द्रसिन्दूररेणुः ।<br>
var   विहितः, निहितात्सन्द्रसिन्दूरर्Eणोः<br>
सीम्नि व्योम्नश्च हेम्नः सुरशिखरिभुवो जायते यः प्रकाशः<br>
शोणिम्नासौ खरांशोरुषसि दिशतु वः शर्म शोभैकदेशः ॥ ४१॥<br>
<br>
अस्ताद्रीशोत्तमाङ्गे श्रितशशिनि तमःकालकूटे निपीते<br>
याति व्यक्तिं पुरस्तादरुणकिसलये प्रत्युषःपारिजाते ।<br>
उद्यन्त्यारक्तपीताम्बरविशदतरोद्वीक्षिता तीक्ष्णभानो-<br>
var  रुचिरतरोद्वीक्षिता var   तीव्रभासः<br>
र्लक्ष्मीर्लक्ष्मीरिवास्तु स्फुटकमलपुटापाश्रया श्रेयसे वः ॥ ४२॥ var   पुटोपाश्रय<br>
<br>
नोदन्वाञ्जन्मभूमिर्न तदुदरभुवो बान्धवाः कौस्तुभाद्या<br>
यस्याः पद्मं न पाणौ न च नरकरिपूरःस्थली वासवेश्म ।<br>
तेजोरूपापरैव त्रिषु भुवनतलेष्वादधाना व्यवस्थां var   त्रिभुवनभवने<br>
सा श्रीः श्रेयांसि दिश्यादशिशिरमहसो मण्डलाग्रोद्गता वः ॥ ४३॥<br>
<br>
          ॥ इति द्युतिवर्णनम् ॥ var   तेजोवर्णनम्<br>
॥ अथ अश्ववर्णनम् ॥<br>
<br>
रक्षन्त्वक्षुण्णहेमोपलपटलमलं लाघवादुत्पतन्तः<br>
पातङ्गाः पङ्ग्ववज्ञाजितपवनजवा वाजिनस्ते जगन्ति ।<br>
येषां वीतान्यचिह्नोन्नयमपि वहतां मार्गमाख्याति मेरा-<br>
वुद्यन्नुद्दामदीप्तिर्द्युमणिमणिशिलावेदिकाजातवेदाः ॥ ४४॥<br>
<br>
प्लुष्टाः पृष्ठेंऽशुपातैरतिनिकटतया दत्तदाहातिरेकै-<br>
रेकाहाक्रान्तकृत्स्नत्रिदिवपथपृथुश्वासशोषाः श्रमेण ।<br>
तीव्रोदन्यास्त्वरन्तामहितविहतये सप्तयः सप्तसप्ते-<br>
रभ्याशाकाशगङ्गाजलसरलगलावाङ्नताग्रानना वः ॥ ४५॥ var   गलवर्जिताग्राननाः<br>
<br>
मत्वान्यान्पार्श्वतोऽश्वान् स्फटिकतटदृषद्दृष्टदेहा द्रवन्ती<br>
व्यस्तेऽहन्यस्तसंध्येयमिति मृदुपदा पद्मरागोपलेषु ।<br>
सादृश्यादृश्यमूर्तिर्मरकतकटके क्लिष्टसूता सुमेरो-<br>
र्मूर्धन्यावृत्तिलब्धध्रुवगतिरवतु ब्रध्नवाहावलिर्वः ॥ ४६॥ var   द्रुत<br>
<br>
हेलालोलं वहन्ती विषधरदमनस्याग्रजेनावकृष्टा<br>
स्वर्वाहिन्याः सुदूरं जनितजवजया स्यन्दनस्य स्यदेन  ।<br>
निर्व्याजं तायमाने हरितिमनि निजे स्फीतफेनाहितश्री- var   स्फीतफेनास्मितश्रीः<br>
रश्रेयांस्यश्वपङ्क्तिः शमयतु यमुनेवापरा तापनी वः ॥ ४७॥<br>
<br>
मार्गोपान्ते सुमेरोर्नुवति कृतनतौ नाकधाम्नां निकाये<br>
वीक्ष्य व्रीडानतानां प्रतिकुहरमुखं किंनरीणां मुखानि ।<br>
सूतेऽसूयत्यपीषज्जडगति वहतां कंधरार्धैर्वलद्भि- var   कंधराग्रैः<br>
र्वाहानां व्यस्यताद्वः सममसमहरेर्हेषितं कल्मषाणि  ॥ ४८॥<br>
<br>
धुन्वन्तो नीरदालीर्निजरुचिहरिताः पार्श्वयोः पक्षतुल्या-<br>
स्तालूत्तानैः खलीनैः खचितमुखरुचश्च्योतता लोहितेन ।<br>
उड्डीयेव व्रजन्तो वियति गतिवशादर्कवाहाः क्रियासुः<br>
क्षेमं हेमाद्रिहृद्यद्रुमशिखरशिरःश्रेणिशाखाशुका वः ॥ ४९॥<br>
<br>
          ॥ इत्यश्ववर्णनम् ॥<br>
<br>
॥ अथ अरुणवर्णनम् ॥<br>
<br>
प्रातः शैलाग्ररङ्गे रजनिजवनिकापायसंलक्ष्यलक्ष्मी-<br>
र्विक्षिप्तापूर्वपुष्पाञ्जलिमुडुनिकरं सूत्रधारायमाणः ।<br>
यामेष्वङ्केष्विवाह्नः कृतरुचिषु चतुर्ष्वेव जातप्रतिष्ठा- var   यातः प्रतिष्ठां<br>
मव्यात्प्रस्तावयन्वो जगदटनमहानाटिकां सूर्यसूतः ॥ ५०॥<br>
<br>
आक्रान्त्या वाह्यमानं पशुमिव हरिणा वाहकोऽग्र्यो हरीणां<br>
भ्राम्यन्तं पक्षपाताज्जगति समरुचिः सर्वकर्मैकसाक्षी ।<br>
शत्रुं नेत्रश्रुतीनामवजयति वयोज्येष्ठभावे समेऽपि<br>
स्थाम्नां धाम्नां निधिर्यः स भवदघनुदे नूतनः स्तादनूरुः ॥ ५१॥<br>
<br>
दत्तार्घैर्दूरनम्रैर्वियति विनयतो वीक्षितः सिद्धसार्थैः var   सिद्धसाध्यैः<br>
सानाथ्यं सारथिर्वः स दशशतरुचेः सातिरेकं करोतु  ।<br>
आपीय प्रातरेव प्रततहिमपयःस्यन्दिनीरिन्दुभासो<br>
यः काष्ठादीपनोऽग्रे जडित इव भृशं सेवते पृष्ठतोऽर्कम् ॥ ५२॥<br>
<br>
मुञ्चन्रश्मीन्दिनादौ दिनगमसमये संहरंश्च स्वतन्त्र-<br>
स्तोत्रप्रख्यातवीर्योऽविरतहरिपदाक्रान्तिबद्धाभियोगः । var   वितत<br>
कालोत्कर्षाल्लघुत्वं प्रसभमधिपतौ योजयन्यो द्विजानां<br>
सेवाप्रीतेन पूष्णात्मसम इव कृतस्त्रायतां सोऽरुणो वः ॥ ५३॥ var   स्वसम<br>
शातः श्यामालतायाः परशुरिव तमोऽरण्यवह्नेरिवार्चिः var  दाहे दवाभः<br>
प्राच्येवाग्रे ग्रहीतुं ग्रहकुमुदवनं प्रागुदस्तोऽग्रहस्तः ।<br>
var  प्राचीवाग्रे, ग्रहकुमुदरुचिं<br>
ऐक्यं भिन्दन्द्युभूम्योरवधिरिव विधातेव विश्वप्रबोधे<br>
वाहानां वो विनेता व्यपनयतु विपन्नाम धामाधिपस्य ॥ ५४॥<br>
<br>
पौरस्त्यस्तोयदर्तोः पवन इव पतत्पावकस्येव धूमो var   पतन्<br>
विश्वस्येवादिसर्गः प्रणव इव परं पावनो वेदराशेः<br>
संध्यानृत्योत्सवेच्छोरिव मदनरिपोर्नन्दिनान्दीनिनादः<br>
सौरस्याग्रे सुखं वो वितरतु विनतानन्दनः स्यन्दनस्य ॥ ५५॥ var    स्यन्दनो वः<br>
पर्याप्तं तप्तचामीकरकटकतटे श्लिष्टशीतेतरांशा-<br>
वासीदत्स्यन्दनाश्वानुकृतिमरकते पद्मरागायमाणः  । var   अश्वानुकृतमरकते<br>
यः सोत्कर्षां विभूषां कुरुत इव कुलक्ष्माभृदीशस्य मेरो-<br>
रेनांस्यह्नाय दूरं गमयतु स गुरुः काद्रवेयद्विषो वः ॥ ५६॥<br>
<br>
नीत्वाश्वान्सप्त कक्षा इव नियमवशं वेत्रकल्पप्रतोद- var   कक्ष्या<br>
स्तूर्णं ध्वान्तस्य राशावितरजन इवोत्सारिते दूरभाजि ।<br>
पूर्वं प्रष्ठो रथस्य क्षितिभृदधिपतीन्दर्शयंस्त्रायतां व-<br>
स्त्रैलोक्यास्थानदानोद्यतदिवसपतेः प्राक्प्रतीहारपालः ॥ ५७॥<br>
<br>
वज्रिञ्जातं विकासीक्षणकमलवनं भासि नाभासि वह्ने! var   नो  भासि<br>
तातं नत्वाश्वपार्श्वान्नय यम! महिषं राक्षसा वीक्षिताः स्थ ।<br>
सप्तीन्सिञ्च प्रचेतः! पवन! भज जवं वित्तपावेदितस्त्वं<br>
वन्दे शर्वेति जल्पन्प्रतिदिशमधिपान्पातु पूष्णोऽग्रणीर्वः ॥ ५८॥<br>
<br>
पाशानाशान्तपालादरुण वरुणतो मा ग्रहीः प्रग्रहार्थं<br>
तृष्णां कृष्णस्य चक्रे जहिहि नहि रथो याति मे नैकचक्रः ।<br>
योक्तुं युग्यं किमुच्चैःश्रवसमभिलषस्यष्टमं वृत्रशत्रो- var   त्वाष्ट्रशत्रोः<br>
स्त्यक्तान्यापेक्षविश्वोपकृतिरिव रविः शास्ति यं सोऽवताद्वः ॥ ५९॥<br>
<br>
नो मूर्च्छाच्छिन्नवाञ्छः श्रमविवशवपुर्नैव नाप्यास्यशोषी<br>
पान्थः पथ्येतराणि क्षपयतु भवतां भास्वतोऽग्रेसरः सः ।<br>
यः संश्रित्य त्रिलोकीमटति पटुतरैस्ताप्यमानो मयूखै-<br>
रारादारामलेखामिव हरितमणिश्यामलामश्वपङ्क्तिम् ॥ ६०॥ var   हरिततृण<br>
सीदन्तोऽन्तर्निमज्जज्जडखुरमुसलाः सैकते नाकनद्याः<br>
स्कन्दन्तः कन्दरालीः कनकशिखरिणो मेखलासु स्खलन्तः ।<br>
दूरं दूर्वास्थलोत्का मरकतदृषदि स्थास्नवो यन्न याताः<br>
पूष्णोऽश्वाः पूरयंस्तैस्तदवतु जवनैर्हुंकृतेनाग्रगो वः ॥ ६१॥ var  प्रेरयन् हुंकृतैरग्रणीः<br>
          ॥ इत्यरुणवर्णनम् ॥ var   सूतवर्णनम्<br>
॥ अथ रथवर्णनम् ॥<br>
<br>
पीनोरःप्रेरिताभ्रैश्चरमखुरपुटाग्रस्थितैः प्रातरद्रा-<br>
वादीर्घाङ्गैरुदस्तो हरिभिरपगतासङ्गनिःशब्दचक्रः ।<br>
उत्तानानूरुमूर्धावनतिहठभवद्विप्रतीपप्रणामः<br>
प्राह्णे श्रेयो विधत्तां सवितुरवतरन्व्योमवीथीं रथो वः ॥ ६२॥ var   प्रेयो<br>
ध्वान्तौघध्वंसदीक्षाविधिपटु वहता प्राक्सहस्रं कराणा- var  विधिगुरु द्राक्सहस्रं<br>
मर्यम्णा यो गरिम्णः पदमतुलमुपानीयताध्यासनेन ।<br>
स श्रान्तानां नितान्तं भरमिव मरुतामक्षमाणां विसोढुं<br>
स्कन्धात्स्कन्धं व्रजन्वो वृजिनविजितये भास्वतः स्यन्दनोऽस्तु ॥ ६३॥<br>
<br>
योक्त्रीभूतान्युगस्य ग्रसितुमिव पुरो दन्दशूकान्दधानो<br>
द्वेधाव्यस्ताम्बुवाहावलिविहितबृहत्पक्षविक्षेपशोभः ।<br>
सावित्रः स्यन्दनोऽसौ निरतिशयरयप्रीणितानूरुरेनः-<br>
क्षेपीयो वो गरुत्मानिव हरतु हरीच्छाविधेयप्रचारः ॥ ६४॥<br>
<br>
एकाहेनैव दीर्घां त्रिभुवनपदवीं लङ्घयन् यो लघिष्ठः var   कृस्त्नां<br>
पृष्ठे मेरोर्गरीयान् दलितमणिदृषत्त्विंषि पिंषञ्शिरांसि ।<br>
सर्वस्यैवोपरिष्टादथ च पुनरधस्तादिवास्ताद्रिमूर्न्धि<br>
ब्रध्नस्याव्यात्स एवं दुरधिगमपरिस्पन्दनः स्यन्दनो वः ॥ ६५॥<br>
<br>
धूर्ध्वस्ताग्र्यग्रहाणि ध्वजपटपवनान्दोलितेन्दूनि दूरं var   दूरात्<br>
राहौ ग्रासाभिलाषादनुसरति पुनर्दत्तचक्रव्यथानि ।<br>
श्रान्ताश्वश्वासहेलाधुतविबुधधुनीनिर्झराम्भांसि भद्रं<br>
देयासुर्वो दवीयो दिवि दिवसपतेः स्यन्दनप्रस्थितानि ॥ ६६॥<br>
<br>
अक्षे रक्षां निबध्य प्रतिसरवलयैर्योजयन्त्यो युगाग्रं<br>
धूःस्तम्भे दग्धधूपाः प्रहितसुमनसो गोचरे कूबरस्य ।<br>
चर्चाश्चक्रे चरन्त्यो मलयजपयसा सिद्धवध्वस्त्रिसंध्यं var   चर्चां<br>
वन्दन्ते यं द्युमार्गे स नुदतु दुरितान्यंशुमत्स्यन्दनो वः ॥ ६७॥<br>
<br>
उत्कीर्णस्वर्णरेणुद्रुतखुरदलिता पार्श्वयोः शश्वदश्वै- var   रेणुर्द्रुत<br>
रश्रान्तभ्रान्तचक्रक्रमनिखिलमिलन्नेमिनिम्ना भरेण ।<br>
मेरोर्मूर्धन्यघं वो विघटयतु रवेरेकवीथी रथस्य<br>
स्वोष्मोदक्ताम्बुरिक्तप्रकटितपुलिनोद्धूसरा स्वर्धुनीव ॥ ६८॥ var   स्वोष्मोदस्ताम्बु<br>
नन्तुं नाकालयानामनिशमनुयतां पद्धतिः पङ्क्तिरेव var   उपयतां<br>
क्षोदो नक्षत्रराशेरदयरयमिलच्चक्रपिष्टस्य धूलिः ।<br>
हेषह्लादो हरीणां सुरशिखरिदरीः पूरयन्नेमिनादो var   नादो<br>
यस्याव्यात्तीव्रभानोः स दिवि भुवि यथा व्यक्तचिह्नो रथो वः ॥ ६९॥<br>
<br>
निःस्पन्दानां विमानावलिविततदिवां देववृन्दारकाणां var   वलितदिशा<br>
वृन्दैरानन्दसान्द्रोद्यममपि वहतां विन्दतां वन्दितुं नो ।<br>
मन्दाकिन्याममन्दः पुलिनभृति मृदुर्मन्दरे मन्दिराभे var   मन्दराभे<br>
मन्दारैर्मण्डितारं दधदरि दिनकृत्स्यन्दनः स्तान्मुदे वः  ॥ ७०॥<br>
<br>
चक्री चक्रारपङ्क्तिं हरिरपि च हरीन् धूर्जटिर्धूर्ध्वजान्ता-<br>
नक्षं नक्षत्रनाथोऽरुणमपि वरुणः कूबराग्रं कुबेरः ।<br>
रंहः संघः सुराणां जगदुपकृतये नित्ययुक्तस्य यस्य<br>
स्तौति प्रीतिप्रसन्नोऽन्वहमहिमरुचेः सोऽवतात्स्यन्दनो वः ॥ ७१॥ var   रुच<br>
नेत्राहीनेन मूले विहितपरिकरः सिद्धसाध्यैर्मरुद्भिः<br>
पादोपान्ते स्तुतोऽलं बलिहरिरभसाकर्षणाबद्धवेगः ।<br>
भ्राम्यन्व्योमाम्बुराशावशिशिरकिरणस्यन्दनः संततं वो<br>
दिश्याल्लक्ष्मीमपारामतुलितमहिमेवापरो मन्दराद्रिः ॥ ७२॥ var   अतुल्यां<br>
          ॥ इति रथवर्णनम् ॥<br>
<br>
॥ अथ मण्डलवर्णनम् ॥<br>
<br>
यज्ज्यायो बीजमह्नामपहततिमिरं चक्षुषामञ्जनं य- var  ज्यायो यद्बीजमह्नामपहृत<br>
द्द्वारं यन्मुक्तिभाजां यदखिलभुवनज्योतिषामेकमोकः ।<br>
यद्वृष्ट्यम्भोनिधानं धरणिरससुधापानपात्रं महद्य-<br>
द्दिश्यादीशस्य भासां तदधीकलमलं मङ्गलं मण्डलं वः ॥ ७३॥ var   देवस्य<br>
भानोः तदधिकममलं मण्डलं मङ्गलं<br>
वेलावर्धिष्णु सिन्धोः पय इव खमिवार्धोद्गताग्य्रग्रहोडु<br>
स्तोकोद्भिन्नस्वचिह्नप्रसवमिव मधोरास्यमस्यन्मनांसि । var   महांसि<br>
प्रातः पूष्णोऽशुभानि प्रशमयतु शिरःशेखरीभूतमद्रेः<br>
पौरस्त्यस्योद्गभस्तिस्तिमिततमतमःखण्डनं मण्डलं वः ॥ ७४॥<br>
<br>
प्रत्युप्तस्तप्तहेमोज्ज्वलरुचिरचलः पद्मरागेण येन<br>
ज्यायः किंजल्कपुञ्जो यदलिकुलशितेरम्बरेन्दीवरस्य ।<br>
कालव्यालस्य चिह्नं महिततममहोमूर्न्धि रत्नं महद्य-<br>
द्दीप्तांशोः प्रातरव्यात्तदविकलजगन्मण्डनं मण्डलं वः ॥ ७५॥<br>
<br>
कस्त्राता तारकाणां पतति तनुरवश्यायबिन्दुर्यथेन्दु-<br>
र्विद्राणा दृक्स्मरारेरुरसि मुररिपोः कौस्तुभो नोद्गभस्तिः ।<br>
वह्नेः सापह्नवेव द्युतिरुदयगते यत्र तन्मण्डलं वो<br>
मार्तण्डीयं पुनीताद्दिवि भुवि च तमांसीव मृष्णन्महांसि ॥ ७६॥<br>
<br>
यत्प्राच्यां प्राक्चकास्ति प्रभवति च यतः प्राच्यसावुज्जिहाना-<br>
दिद्धं मध्ये यदह्नो भवति ततरुचा येन चोत्पाद्यतेऽहः ।<br>
यत्पर्यायेण लोकानवति च जगतां जीवितं यच्च तद्वो<br>
विश्वानुग्राहि विश्वं सृजदपि च रवेर्मण्डलं मुक्तयेऽस्तु ॥ ७७॥<br>
<br>
शुष्यन्त्यूढानुकारा मकरवसतयो मारवीणां स्थलीनां<br>
येनोत्तप्ताः स्फुटन्तस्तडिति तिलतुलां यान्त्यगेन्द्रा युगान्ते । var   चटिति<br>
तच्चण्डांशोरकाण्डत्रिभुवनदहनाशङ्कया धाम कृच्छात् var   कृत्स्नं<br>
संहृत्यालोकमात्रं प्रलघु विदधतः स्तान्मुदे मण्डलं वः ॥ ७८॥ var  आहृत्यालोकमात्रं प्रतनु<br>
उद्यद्द्यूद्यानवाप्यां बहुलतमतमःपङ्कपूरं विदार्य var   बहल<br>
प्रोद्भिन्नं पत्रपार्श्वेष्वविरलमरुणच्छायया विस्फुरन्त्या ।<br>
कल्याणानि क्रियाद्वः कमलमिव महन्मण्डलं चण्डभानो- var   चण्डरश्मेः<br>
रन्वीतं तृप्तिहेतोरसकृदलिकुलाकारिणा राहुणा यत् ॥ ७९॥<br>
<br>
चक्षुर्दक्षद्विषो यन्न तु दहति पुरः पूरयत्येव कामं var  न दहति नितरां पुनः<br>
नास्तं जुष्टं मरुद्भिर्यदिह नियमिनां यानपात्रं भवाब्धौ ।<br>
यद्वीतश्रान्ति शश्वद्भ्रमदपि जगतां भ्रान्तिमभ्रान्ति हन्ति<br>
ब्रध्नस्याख्याद्विरुद्धक्रियमथ च हिताधायि तन्मण्डलं वः ॥ ८०॥<br>
<br>
            ॥ इति मण्डलवर्णनम् ॥<br>
<br>
॥ अथ सूर्यवर्णनम् ॥<br>
<br>
सिद्धैः सिद्धान्तमिश्रं श्रितविधि विबुधैश्चारणैश्चाटुगर्भं<br>
गीत्या गन्धर्वमुख्यैर्मुहुरहिपतिभिर्यातुधानैर्यतात्म ।<br>
सार्धं साध्यैर्मुनीन्द्रैर्मुदितमतमनो मोक्षिभिः पक्षपाता- var   मोक्षुभिः<br>
त्प्रातः प्रारभ्यमाणस्तुतिरवतु रविर्विश्ववन्द्योदयो वः ॥ ८१॥<br>
<br>
भासामासन्नभावादधिकतरपटोश्चक्रवालस्य तापा-<br>
च्छेदादच्छिन्नगच्छत्तुरगखुरपुटन्यासनिःशङ्कटङ्कैः । var   न्यस्त<br>
निःसङ्गस्यन्दनाङ्गभ्रमणनिकषणात्पातु वस्त्रिप्रकारं var   त्रिप्रकारैः<br>
तप्तांशुस्तत्परीक्षापर इव परितः पर्यटन्हाटकाद्रिम् ॥ ८२॥<br>
<br>
नो शुष्कं नाकनद्या विकसितकनकाम्भोजया भ्राजितं तु var   कनकाम्भोरुहा<br>
प्लुष्टा नैवोपभोग्या भवति भृशतरं नन्दनोद्यानलक्ष्मीः ।<br>
नो शृङ्गाणि द्रुतानि द्रुतममरगिरेः कालधौतानि धौता-<br>
नीद्धं धाम द्युमार्गे म्रदयति दयया यत्र सोऽर्कोऽवताद्वः ॥ ८३॥<br>
<br>
ध्वान्तस्यैवान्तहेतुर्न भवति मलिनैकात्मनः पाप्मनोऽपि<br>
प्राक्पादोपान्तभाजां जनयति न परं पङ्कजानां प्रबोधम् ।<br>
कर्ता निःश्रेयसानामपि न तु खलु यः केवलं वासराणां<br>
सोऽव्यादेकोद्यमेच्छाविहितबहुबृहद्विश्वकार्योऽर्यमा वः ॥ ८४॥<br>
<br>
लोटँल्लोष्टाविचेष्टः श्रितशयनतलो निःसहीभूतदेहः<br>
संदेही प्राणितव्ये सपदि दश दिशः प्रेक्षमाणोऽन्धकाराः ।<br>
निःश्वासायासनिष्ठः परमपरवशो जायते जीवलोकः var   चिरतरवशो<br>
शोकेनेवान्यलोकानुदयकृति गते यत्र सोऽर्कोऽवताद्वः ॥ ८५॥ var   लोकाभ्युदय<br>
क्रामँल्लोलोऽपि लोकाँस्तदुपकृतिकृतावाश्रितः स्थैर्यकोटिं<br>
नॄणां दृष्टिं विजिह्मां विदधदपि करोत्यन्तरत्यन्तभद्राम् ।<br>
यस्तापस्यापि हेतुर्भवति नियमिनामेकनिर्वाणदायी<br>
भूयात्स प्रागवस्थाधिकतरपरिणामोदयोऽर्कः श्रिये वः ॥ ८६॥<br>
<br>
व्यापन्नर्तुर्न कालो व्यभिचरति फलं नौषधीर्वृष्टिरिष्टा<br>
नैष्टैस्तृप्यन्ति देवा न हि वहति मरुन्निर्मलाभानि भानि ।<br>
आशाः शान्ता न भिन्दन्त्यवधिमुदधयो बिभ्रति क्ष्माभृतः क्ष्मां<br>
यस्मिंस्त्रैलोक्यमेवं न चलति तपति स्तात्स सूर्यः श्रिये वः ॥ ८७॥<br>
<br>
कैलासे कृत्तिवासा विहरति विरहत्रासदेहोढकान्तः<br>
श्रान्तः शेते महाहावधिजलधि विना छद्मना पद्मनाभः ।<br>
योगोद्योगैकतानो गमयति सकलं वासरं स्वं स्वयम्भू-<br>
र्भूरित्रैलोक्याचिन्ताभृति भुवनविभौ यत्र भास्वान्स वोऽव्यात् ॥ ८८॥<br>
<br>
एतद्यन्मण्डलं खे तपति दिनकृतस्ता ऋचोऽर्चींषि यानि<br>
द्योतन्ते तानि सामान्ययमपि पुरुषो मण्डलेऽणुर्यजूंषि ।<br>
एवं यं वेद वेदत्रितयमयमयं वेदवेदी समग्रो<br>
वर्गः स्वर्गापवर्गप्रकृतिरविकृतिः सोऽस्तु सूर्यः श्रिये वः ॥ ८९॥<br>
<br>
नाकौकःप्रत्यनीकक्षतिपटुमहसां वासवाग्रेसराणां<br>
सर्वेषां साधु पातां जगदिदमदितेरात्मजत्वे समेऽपि ।<br>
येनादित्याभिधानं निरतिशयगुणैरात्मनि न्यस्तमस्तु var   गुणेनात्मनि<br>
स्तुत्यस्त्रैलोक्यवन्द्यैस्त्रिदशमुनिगणैः सोंऽशुमान् श्रेयसे वः ॥ ९०॥<br>
<br>
भूमिं धाम्नोऽभिवृष्ट्या जगति जलमयीं पावनीं संस्मृताव- var   धाम्नोऽथ<br>
प्याग्नेयीं दाहशक्त्या मुहुरपि यजमानां यथाप्रार्थितार्थैः । var   यजमानात्मिकां<br>
लीनामाकाश एवामृतकरघटितां ध्वान्तपक्षस्य पर्व-<br>
ण्वेवं सूर्योऽष्टभेदां भव इव भवतः पातु बिभ्रत्स्वमूर्तिम् ॥ ९१॥<br>
<br>
प्राक्कालोन्निद्रपद्माकरपरिमलनाविर्भवत्पादशोभो<br>
भक्त्या त्यक्तोरुखेदोद्गति दिवि विनतासूनुना नीयमानः ।<br>
सप्ताश्वाप्तापरान्तान्यधिकमधरयन्यो जगन्ति स्तुतोऽलं<br>
देवैर्देवः स पायादपर इव मुरारातिरह्नां पतिर्वः ॥ ९२॥<br>
<br>
यः स्रष्टाऽपां पुरस्तादचलवरसमभ्युन्नतेर्हेतुरेको<br>
लोकानां यस्त्रयाणां स्थित उपरि परं दुर्विलङ्घ्येन धाम्ना । var  च त्रयाणां<br>
सद्यः सिद्ध्यै प्रसन्नद्युतिशुभचतुराशामुखः स्ताद्विभक्तो var   शुचि<br>
द्वेधा वेधा इवाविष्कृतकमलरुचिः सोऽर्चिषामाकरो वः ॥ ९३॥<br>
<br>
साद्रिद्यूर्वीनदीशा दिशति दश दिशो दर्शयन्प्राग्दृशो यः var   द्राक् दृशो<br>
सादृश्यं दृश्यते नो सदशशतदृशि त्रैदशे यस्य देशे ।<br>
दीप्तांशुर्वः स दिश्यादशिवयुगदशादर्शितद्वादशात्मा<br>
शं शास्त्यश्वांश्च यस्याशयविदतिशयाद्दन्दशूकाशनाद्यः ॥ ९४॥<br>
<br>
तीर्थानि व्यर्थकानि हृदनदसरसीनिर्झराम्भोजिनीनां<br>
नोदन्वन्तो नुदन्ति प्रतिभयमशुभश्वभ्रपातानुबन्धि ।<br>
आपो नाकापगाया अपि कलुषमुषो मज्जतां नैव यत्र var   स्वर्गापगायाः<br>
त्रातुं यातेऽन्यलोकान् स दिशतु दिवसस्यैकहेतुर्हितं वः ॥ ९५॥ var   लोकं<br>
एतत्पातालपङ्कप्लुतमिव तमसैवैकमुद्गाढमासी-<br>
दप्रज्ञाताप्रतर्क्यं निरवगति तथालक्षणं सुप्तमन्तः ।<br>
यादृक्सृष्टेः पुरस्तान्निशि निशि सकलं जायते तादृगेव<br>
त्रैलोक्यं यद्वियोगादवतु रविरसौ सर्गतुल्योदयो वः  ॥ ९६॥<br>
<br>
द्वीपे योऽस्ताचलोऽस्मिन्भवति खलु स एवापरत्रोदयाद्रि-<br>
र्या यामिन्युज्ज्वलेन्दुद्युतिरिह दिवसोऽन्यत्र तीव्रातपः सा ।<br>
यद्वश्यौ देशकालाविति नियमयतो नो तु यं देशकाला- var   नु<br>
वव्यात्स स्वप्रभुत्वाहितभुवनहितो हेतुरह्नामिनो वः ॥ ९७॥<br>
<br>
व्यग्रैरग्र्यग्रहेन्दुग्रसनगुरु भरैर्नो समग्रैरुदग्रैः var   गुरुतरैः<br>
प्रत्यग्रैरीषदुग्रैरुदयगिरिगतो गोगणैर्गौरयन् गाम् ।<br>
उद्गाढार्चिर्विलीनामरनगरनगग्रावगर्भामिवाह्ना-<br>
मग्रे श्रेयो विधत्ते ग्लपयतु गहनं स ग्रहग्रामणीर्वः ॥ ९८॥<br>
<br>
योनिः साम्नां विधाता मधुरिपुरजितो धूर्जटिः शंकरोऽसौ<br>
मृत्युः कालोऽलकायाः पतिरपि धनदः पावको जातवेदाः ।<br>
इत्थं संज्ञा डवित्थादिवदमृतभुजां या यदृच्छाप्रवृत्ता-<br>
स्तासामेकोऽभिधेयस्तदनुगुणगुणैर्यः स सूर्योऽवताद्वः ॥ ९९॥ var   गणैः<br>
देवः किं बान्धवः स्यात्प्रियसुहृदथवाऽऽचार्य आहोस्विदर्यो var   आर्यः<br>
रक्षा चक्षुर्नु दीपो गुरुरुत जनको जीवितं बीजमोजः ।<br>
एवं निर्णीयते यः क इव न जगतां सर्वथा  सर्वदाऽसौ var   सर्वदाः<br>
सर्वाकारोपकारी दिशतु दशशताभीषुरभ्यर्थितं वः ॥ १००॥<br>
<br>
श्लोका लोकस्य भूत्यै शतमिति रचिताः श्रीमयूरेण भक्त्या<br>
युक्तश्चैतान्पठेद्यः सकृदपि पुरुषः सर्वपापैर्विमुक्तः ।<br>
आरोग्यं सत्कवित्वं मतिमतुलबलं कान्तिमायुःप्रकर्षं<br>
विद्यामैश्वर्यमर्थं सुतमपि लभते सोऽत्र सूर्यप्रसादात् ॥ १०१॥<br>
<br>
इति श्रीमयूरकविप्रणीतं सूर्यशतकं समाप्तम् ।<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
