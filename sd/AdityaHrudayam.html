<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Aditya Hrudayam</h1>
<div class="card-body display-6">

ध्यानम्<br>
<br>
नमस्सवित्रे जगदेक चक्षुसे<br>
जगत्प्रसूति स्थिति नाशहेतवे<br>
त्रयीमयाय त्रिगुणात्म धारिणे<br>
विरिञ्चि नारायण शङ्करात्मने<br>
<br>
ततो युद्ध परिश्रान्तं समरे चिन्तया स्थितम् |<br>
रावणं चाग्रतो दृष्ट्वा युद्धाय समुपस्थितम् ‖ 1 ‖<br>
<br>
दैवतैश्च समागम्य द्रष्टुमभ्यागतो रणम् |<br>
उपागम्या-ब्रवीद्रामं अगस्त्यो भगवान् ऋषिः ‖ 2 ‖<br>
<br>
राम राम महाबाहो शृणु गुह्यं सनातनम् |<br>
येन सर्वानरीन् वत्स समरे विजयिष्यसि ‖ 3 ‖<br>
<br>
आदित्य हृदयं पुण्यं सर्वशत्रु विनाशनम् |<br>
जयावहं जपेन्नित्यं अक्षय्यं परमं शिवम् ‖ 4 ‖<br>
<br>
सर्वमङ्गल माङ्गल्यं सर्व पाप प्रणाशनम् |<br>
चिन्ताशोक प्रशमनं आयुर्वर्धन मुत्तमम् ‖ 5 ‖<br>
<br>
रश्मिमन्तं समुद्यन्तं देवासुर नमस्कृतम् |<br>
पूजयस्व विवस्वन्तं भास्करं भुवनेश्वरम् ‖ 6 ‖<br>
<br>
सर्वदेवात्मको ह्येष तेजस्वी रश्मिभावनः |<br>
एष देवासुर गणान् लोकान् पाति गभस्तिभिः ‖ 7 ‖<br>
<br>
एष ब्रह्मा च विष्णुश्च शिवः स्कन्दः प्रजापतिः |<br>
महेन्द्रो धनदः कालो यमः सोमो ह्यपां पतिः ‖ 8 ‖<br>
<br>
पितरो वसवः साध्या ह्यश्विनौ मरुतो मनुः |<br>
वायुर्वह्निः प्रजाप्राणः ऋतुकर्ता प्रभाकरः ‖ 9 ‖<br>
<br>
आदित्यः सविता सूर्यः खगः पूषा गभस्तिमान् |<br>
सुवर्णसदृशो भानुः हिरण्यरेता दिवाकरः ‖ 10 ‖<br>
<br>
हरिदश्वः सहस्रार्चिः सप्तसप्ति-र्मरीचिमान् |<br>
तिमिरोन्मथनः शम्भुः त्वष्टा मार्ताण्डकोंऽशुमान् ‖ 11 ‖<br>
<br>
हिरण्यगर्भः शिशिरः तपनो भास्करो रविः |<br>
अग्निगर्भोऽदितेः पुत्रः शङ्खः शिशिरनाशनः ‖ 12 ‖<br>
<br>
व्योमनाथ स्तमोभेदी ऋग्यजुःसाम-पारगः |<br>
घ्नवृष्टि रपां मित्रो विन्ध्यवीथी प्लवङ्गमः ‖ 13 ‖<br>
<br>
आतपी मण्डली मृत्युः पिङ्गलः सर्वतापनः |<br>
कविर्विश्वो महातेजा रक्तः सर्वभवोद्भवः ‖ 14 ‖<br>
<br>
नक्षत्र ग्रह ताराणां अधिपो विश्वभावनः |<br>
तेजसामपि तेजस्वी द्वादशात्मन्-नमोऽस्तु ते ‖ 15 ‖<br>
<br>
नमः पूर्वाय गिरये पश्चिमायाद्रये नमः |<br>
ज्योतिर्गणानां पतये दिनाधिपतये नमः ‖ 16 ‖<br>
<br>
जयाय जयभद्राय हर्यश्वाय नमो नमः |<br>
नमो नमः सहस्रांशो आदित्याय नमो नमः ‖ 17 ‖<br>
<br>
नम उग्राय वीराय सारङ्गाय नमो नमः |<br>
नमः पद्मप्रबोधाय मार्ताण्डाय नमो नमः ‖ 18 ‖<br>
<br>
ब्रह्मेशानाच्युतेशाय सूर्यायादित्य-वर्चसे |<br>
भास्वते सर्वभक्षाय रौद्राय वपुषे नमः ‖ 19 ‖<br>
<br>
तमोघ्नाय हिमघ्नाय शत्रुघ्नाया मितात्मने |<br>
कृतघ्नघाय देवाय ज्योतिषां पतये नमः ‖ 20 ‖<br>
<br>
तप्त चामीकराभाय वह्नये विश्वकर्मणे |<br>
नमस्तमोऽभि निघ्नाय रुचये लोकसाक्षिणे ‖ 21 ‖<br>
<br>
नाशयत्येष वै भूतं तदेव सृजति प्रभुः |<br>
पायत्येष तपत्येष वर्षत्येष गभस्तिभिः ‖ 22 ‖<br>
<br>
एष सुप्तेषु जागर्ति भूतेषु परिनिष्ठितः |<br>
एष एवाग्निहोत्रं च फलं चैवाग्नि होत्रिणाम् ‖ 23 ‖<br>
<br>
वेदाश्च क्रतवश्चैव क्रतूनां फलमेव च |<br>
यानि कृत्यानि लोकेषु सर्व एष रविः प्रभुः ‖ 24 ‖<br>
<br>
फलश्रुतिः<br>
<br>
<br>
एन मापत्सु कृच्छ्रेषु कान्तारेषु भयेषु च |<br>
कीर्तयन् पुरुषः कश्चिन्-नावशीदति राघ्व ‖ 25 ‖<br>
<br>
पूजयस्वैन मेकाग्रो देवदेवं जगत्पतिम् |<br>
एतत् त्रिगुणितं जप्त्वा युद्धेषु विजयिष्यसि ‖ 26 ‖<br>
<br>
अस्मिन् क्षणे महाबाहो रावणं त्वं वधिष्यसि |<br>
एवमुक्त्वा तदागस्त्यो जगाम च यथागतम् ‖ 27 ‖<br>
<br>
एतच्छ्रुत्वा महातेजाः नष्टशोकोऽभवत्-तदा |<br>
धारयामास सुप्रीतो राघ्वः प्रयतात्मवान् ‖ 28 ‖<br>
<br>
आदित्यं प्रेक्ष्य जप्त्वा तु परं हर्षमवाप्तवान् |<br>
त्रिराचम्य शुचिर्भूत्वा धनुरादाय वीर्यवान् ‖ 29 ‖<br>
<br>
रावणं प्रेक्ष्य हृष्टात्मा युद्धाय समुपागमत् |<br>
सर्वयत्नेन महता वधे तस्य धृतोऽभवत् ‖ 30 ‖<br>
<br>
अध रविरवदन्-निरीक्ष्य रामं मुदितमनाः परमं प्रहृष्यमाणः |<br>
निशिचरपति सङ्क्षयं विदित्वा सुरगण मध्यगतो वचस्त्वरेति ‖ 31 ‖<br>
<br>
इत्यार्षे श्रीमद्रामायणे वाल्मिकीये आदिकाव्ये युद्दकाण्डे सप्तोत्तर शततमः सर्गः ‖<br>


<br>

</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 

