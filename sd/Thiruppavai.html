<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Thiruppavai</h1>
<h1 class="card-header display-5">திருப் பாவை</h1>
<div class="card-body ">
</h1>

<br>
<br>
பன்னு திருப் பாவைப் பல் பதியம்! – இன்னிசையால்<br>
பாடிக் கொடுத்தாள் நற் பாமாலை, பூமாலை<br>
சூடிக் கொடுத்தாளைச் சொல்லு!<br>
சூடிக் கொடுத்த சுடர்க் கொடியே, தொல்பாவை<br>
பாடி அருள வல்ல பல் வளையாய் – நாடி நீ<br>
வேங்கடவற்கு என்னை விதி என்ற இம் மாற்றம்<br>
நாங் கடவா வண்ணமே நல்கு!<br>
<br>
மார்கழித் திங்கள்<br>
மார்கழித் திங்கள் மதிநிறைந்த நன்னாளால்!<br>
நீராடப் போதுவீர் போதுமினோ நேரிழையீர்!<br>
சீர்மல்கும் ஆய்ப்பாடிச் செல்வச் சிறுமீர்காள்!<br>
கூர்வேல் கொடுந்தொழிலன் நந்தகோபன் குமரன்<br>
ஏரார்ந்த கண்ணி யசோதை இளம்சிங்கம்<br>
கார்மேனிச் செங்கண் கதிர் மதியம் போல்முகத்தான்<br>
நாராயணனே நமக்கே பறை தருவான்<br>
பாரோர் புகழப் படிந்தேலோர் எம்பாவாய்<br>
<br>
வையத்து வாழ்வீர்காள்!<br>
வையத்து வாழ்வீர்காள்! நாமும் நம்பாவைக்குச்<br>
செய்யும் கிரிசைகள் கேளீரோ பாற்கடலுள்<br>
பையத் துயின்ற பரமனடி பாடி<br>
நெய்யுண்ணோம் பாலுண்ணோம் நாட்காலே நீராடி<br>
மையிட்டு எழுதோம் மலரிட்டு நாம்முடியோம்<br>
செய்யாதன செய்யோம் தீக்குறளைச் சென்றோதோம்<br>
ஐயமும் பிச்சையும் ஆந்தனையும் கைகாட்டி<br>
உய்யுமா றெண்ணி உகந்தேலோர் எம்பாவாய்.<br>
<br>
ஓங்கி உலகளந்த<br>
ஓங்கி உலகளந்த உத்தமன் பேர்பாடி<br>
நாங்கள் நம் பாவைக்குச் சாற்றி நீராடினால்<br>
தீங்கின்றி நாடெல்லாம் திங்கள் மும்மாரி பெய்து<br>
ஓங்கு பெறும்செந் நெல்ஊடு கயலுகளப்<br>
பூங்குவளைப் போதில் பொறி வண்டு கண் படுப்பத்<br>
தேங்காதே புக்கிருந்து சீர்த்த முலைபற்றி<br>
வாங்க* குடம் நிறைக்கும் வள்ளல் பெரும் பசுக்கள்<br>
நீங்காத செல்வம் நிறைந்தேலோர் எம்பாவாய்.<br>
<br>
ஆழிமழைக் கண்ணா<br>
ஆழிமழைக் கண்ணா ஒன்று நீகை கரவேல்<br>
ஆழியுள் புக்கு முகந்துகொடு ஆர்த்தேறி<br>
ஊழி முதல்வன் உருவம் போல்மெய் கறுத்துப்<br>
பாழியந் தோளுடைப் பற்பனாபன் கையில்<br>
ஆழிபோல் மின்னி வலம்புரிபோல் நின்றதிர்ந்து<br>
தாழாதே சார்ங்க முதைத்த சரமழைபோல்<br>
வாழ உலகினில் பெய்திடாய் நாங்களும்<br>
மார்கழி நீராட மகிழ்ந்தேலோர் எம்பாவாய்.<br>
<br>
மாயனை<br>
மாயனை மன்னு வடமதுரை மைந்தனைத்<br>
தூய பெருநீர் யமுனைத் துறைவனை<br>
ஆயர் குலத்தினில் தோன்றும் அணிவிளக்கைத்<br>
தாயைக் குடல் விளக்கம் செய்த தாமோதரனைத்<br>
தூயோமாய் வந்துநாம் தூமலர் தூவித் தொழுது<br>
வாயினால் பாடி மனத்தினால் சிந்திக்கப்<br>
போய பிழையும் புகுதருவான் நின்றனவும்<br>
தீயினில் தூசாகும் செப்பேலோர் எம்பாவாய்.<br>
<br>
புள்ளும் சிலம்பின காண்<br>
புள்ளும் சிலம்பின காண் புள்ளரையன் கோயில்<br>
வெள்ளை விளிசங்கின் பேரரவம் கேட்டிலையோ?<br>
பிள்ளாய் எழுந்திராய் பேய்முலை நஞ்சுண்டு<br>
கள்ளச் சகடம் கலக்கழியக் காலோச்சி<br>
வெள்ளத்தரவில் துயிலமர்ந்த வித்தினை<br>
உள்ளத்துக் கொண்டு முனிவர்களும் யோகிகளும்<br>
மெள்ள எழுந்து அரி என்ற பேரரவம்<br>
உள்ளம் புகுந்து குளிர்ந்தேலோர் எம்பாவாய்.<br>
<br>
கீசுகீசு என்றும்<br>
கீசுகீசு என்று எங்கும் ஆனைச்சாத்தான் கலந்து<br>
பேசின பேச்சரவம் கேட்டிலையோ? பேய்ப்பெண்ணே!<br>
காசும் பிறப்பும் கலகலப்பக் கை பேர்த்து<br>
வாசநறும் குழல் ஆய்ச்சியர் மத்தினால்<br>
ஓசை படுத்த தயிரரவம் கேட்டிலையோ?<br>
நாயகப் பெண்பிள்ளாய்! நாராயணன் மூர்த்தி<br>
கேசவனைப் பாடவும் நீகேட்டே கிடத்தியோ?<br>
தேச முடையாய்! திறவேலோர் எம்பாவாய்.<br>
<br>
கீழ்வானம் வெள்ளென்று<br>
கீழ்வானம் வெள்ளென்று எருமை சிறுவீடு<br>
மேய்வான் பரந்தனகாண் மிக்குள்ள பிள்ளைகளும்<br>
வான் போகின்றாரைப் போகாமல்காத்து உன்னைக்<br>
கூவுவான் வந்து நின்றோம் கோதுகலம் உடைய<br>
பாவாய்! எழுந்திராய் பாடிப் பறை கொண்டு<br>
மாவாய் பிளந்தானை மல்லரை மாட்டிய<br>
தேவாதி தேவனைச் சென்று நாம் சேவித்தால்<br>
ஆவாவென்று ஆராய்ந்து அருளேலோர் எம்பாயாய்.<br>
<br>
தூமணி மாடத்து<br>
தூமணி மாடத்து சுற்றும் விளக்கெரியத்<br>
தூபம் கமழத் துயிலணைமேல் கண்வளரும்<br>
மாமான் மகளே! மணிக் கதவம் தாழ்திறவாய்<br>
மாமீர்! அவளை எழுப்பீரோ?* உன்மகள்தான்<br>
ஊமையோ? அன்றி செவிடோ? அனந்தலோ?<br>
ஏமப் பெருந்துயில் மந்திரப் பட்டாளோ?<br>
மாமாயன் மாதவன் வைகுந்தன் என்றென்று<br>
நாமம் பலவும் நவின்றேலோர் எம்பாவாய்<br>
<br>
நோற்றுச் சுவர்க்கம்<br>
நோற்றுச் சுவர்க்கம் புகுகின்ற அம்மனாய்!<br>
மாற்றமும் தாராரோ? வாசல் திறவாதார்<br>
நாற்றத் துழாய்முடி நாராயணன் நம்மால்<br>
போற்றப் பறைதரும் புண்ணியனால் பண்டுஒருநாள்<br>
கூற்றத்தின் வாய்வீழ்ந்த கும்ப கரணனும்<br>
தோற்றும் உனக்கே பெருந்துயில்தான் தந்தானோ?<br>
ஆற்ற அனந்தல் உடையாய்! அருங்கலமே!<br>
தேற்றமாய் வந்து திறவேலோர் எம்பாவாய்.<br>
<br>
கற்றுக் கறவை<br>
கற்றுக் கறவைக் கணங்கள் பலகறந்து<br>
செற்றார் திறலழியச் சென்று செருச்செய்யும்<br>
குற்றம் ஒன்றில்லாத கோவலர்த்தம் பொற்கொடியே!<br>
புற்றுஅரவு அல்குல் புனமயிலே! போதராய்<br>
சுற்றத்து தோழிமார் எல்லாரும் வந்து நின்<br>
முற்றம் புகுந்து முகில் வண்ணன் பேர்பாட<br>
சிற்றாதே பேசாதே செல்வ பெண்டாட்டி! நீ<br>
எற்றுக்கு உறங்கும் பொருளேலோர் எம்பாவாய்.<br>
<br>
கனைத்திளம் கற்றெருமை<br>
கனைத்து இளம் கற்றெருமை கன்றுக்கு இரங்கி<br>
நினைத்து முலை வழியே நின்று பால்சோர<br>
நனைத்து இல்லம் சேறாக்கும் நற்செல்வன் தங்காய்<br>
பனித்தலை வீழநின் வாசற்கடை பற்றிச்<br>
சினத்தினால் தென்இலங்கைக் கோமானைச் செற்ற<br>
மனத்துக்கு இனியானைப் பாடவும்நீ வாய் திறவாய்<br>
இனித்தான் எழுந்திராய் ஈதென்ன பேர்உறக்கம்!<br>
அனைத்து இல்லத்தாரும் அறிந்தேலோர் எம்பாவாய்.<br>
<br>
புள்ளின் வாய் கீண்டானைப்<br>
புள்ளின் வாய் கீண்டானைப் பொல்லா அரக்கனைக்<br>
கிள்ளிக் களைந்தானைக் கீர்த்திமை பாடிப்போய்ப்<br>
பிள்ளைகள் எல்லாரும் பாவைக் களம்புக்கார்<br>
வெள்ளி எழுந்து வியாழம் உறங்கிற்று<br>
புள்ளும் சிலம்பின காண் போதரிக் கண்ணினாய்!<br>
குள்ளக் குளிரக் குடைந்து நீராடாதே<br>
பள்ளிக் கிடத்தியோ? பாவாய்!நீ நன் நாளால்<br>
கள்ளம் தவிர்ந்து கலந்தேலோர் எம்பாவாய்.<br>
<br>
உங்கள் புழக்கடை<br>
உங்கள் புழக்கடைத் தோட்டத்து வாவியுள்<br>
செங்கழுனீர் வாய் நெகிழ்ந்து ஆம்பல்வாய் கூம்பினகாண்<br>
செங்கற் பொடிக் கூரை வெண்பல் தவத்தவர்<br>
தங்கள் திருக்கோயில் சங்கிடுவான் போதந்தார்<br>
எங்களை முன்னம் எழுப்புவான் வாய்பேசும்<br>
நங்காய்! எழுந்திராய் நாணாதாய்! நாவுடையாய்!<br>
சங்கோடு சக்கரம் ஏந்தும் தடக்கையன்<br>
பங்கயக் கண்ணானைப் பாடேலோர் எம்பாவாய்.<br>
<br>
எல்லே இளம்கிளியே<br>
எல்லே! இளம்கிளியே இன்னம் உறங்குதியோ?<br>
சில்என்று அழையேன்மின் நங்கைமீர்! போதர்கின்றேன்<br>
வல்லைஉன் கட்டுரைகள் பண்டேஉன் வாய்அறிதும்<br>
வல்லீர்கள் நீங்களே நானே தான்ஆயிடுக<br>
ஒல்லைநீ போதாய் உனக்கென்ன வேறுடையை<br>
எல்லாரும் போந்தாரோ? போந்தார் போந்து எண்ணிக்கொள்<br>
வல்லானை கொன்றானை மாற்றாரை மாற்றழிக்க<br>
வல்லானை மாயனைப் பாடேலோர் எம்பாவாய்.<br>
<br>
நாயகனாய் நின்ற<br>
நாயகனாய் நின்ற நந்தகோபன் உடைய<br>
கோயில் காப்பானே! கொடி தோன்றும் தோரண<br>
வாயில் காப்பானே! மணிக்கதவம் தாள்திறவாய்<br>
ஆயர் சிறுமியரோமுக்கு அறைபறை<br>
மாயன் மணிவண்ணன் நென்னலே வாய்நேர்ந்தான்<br>
தூயோமாய் வந்தோம் துயில்எழப் பாடுவான்<br>
வாயால் முன்னம் முன்னம் மாற்றாதே அம்மா! நீ<br>
நேய நிலைக்கதவம் நீக்கேலோர் எம்பாவாய்.<br>
<br>
அம்பரமே தண்ணீரே<br>
அம்பரமே தண்ணீரே சோறே அறம் செய்யும்<br>
எம்பெருமான்! நந்தகோபாலா! எழுந்திராய்!<br>
கொம்பனார்க்கு எல்லாம் கொழுந்தே! குல விளக்கே!<br>
எம்பெருமாட்டி யசோதாய்! அறிவுறாய்<br>
அம்பரம் ஊடறுத்து ஓங்கி உளகளந்த<br>
உம்பர் கோமானே! உறங்காது எழுந்திராய்<br>
செம்பொற் கழலடிச் செல்வா! பலதேவா!<br>
உம்பியும் நீயும் உறங்கேலோர் எம்பாவாய்.<br>
<br>
உந்துமத களிற்றன்<br>
உந்துமத களிற்றன் ஓடாத தோள்வலியன்<br>
நந்த கோபாலன் மருமகளே! நப்பின்னாய்!<br>
கந்தம் கமழும் குழலி! கடைதிறவாய்<br>
வந்துஎங்கும் கோழி அழைத்தன காண் மாதவிப்<br>
பந்தல்மேல் பல்கால் குயிலினங்கள் கூவினகாண்<br>
பந்தார் விரலி!உன் மைத்துனன் பேர்பாடச்<br>
செந்தாமரைக் கையால் சீரார் வளை ஒலிப்ப<br>
வந்து திறவாய் மகிழ்ந்தேலோர் எம்பாவாய்.<br>
<br>
குத்து விளக்கெரிய (குத்து விளக்கு எரிய)<br>
குத்து விளக்கெரிய கோட்டுக்கால் கட்டில்மேல்<br>
மெத்தென்ற பஞ்ச சயனத்தின் மேலேறிக்<br>
கொத்தலர் பூங்குழல் நப்பினை கொங்கைமேல்<br>
வைத்துக் கிடந்த மலர்மார்பா! வாய்திறவாய்<br>
மைத்தடங் கண்ணினாய்! நீஉன் மணாளனை<br>
எத்தனை போதும் துயிலெழ ஒட்டாய்காண்<br>
எத்தனை யேலும் பிரிவாற்றற் கில்லாயால்<br>
தத்துவம் அன்று தகவேலோர் எம்பாவாய்.<br>
<br>
முப்பத்து மூவர்<br>
முப்பத்து மூவர் அமரர்க்கு முன்சென்று<br>
கப்பம் தவிர்க்கும் கலையே! துயிலெழாய்<br>
செப்பம் உடையாய் திறலுடையாய் செற்றார்க்கு<br>
வெப்பம் கொடுக்கும் விமலா! துயிலெழாய்<br>
செப்பென்ன மென்முலைச் செவ்வாய்ச் சிறு மருங்குல்<br>
நப்பின்னை நங்காய்! திருவே! துயிலெழாய்<br>
உக்கமும் தட்டொளியும் தந்துஉன் மணாளனை<br>
இப்போதே எம்மை நீராட்டேலோர் எம்பாவாய்<br>
<br>
ஏற்ற கலங்கள்<br>
ஏற்ற கலங்கள் எதிர் பொங்கி மீதளிப்ப<br>
மாற்றாதே பால்சொரியும் வள்ளல் பெரும்பசுக்கள்<br>
ஆற்றப் படைத்தான் மகனே! அறிவுறாய்<br>
ஊற்றம் உடையாய்! பெரியாய்! உலகினில்<br>
தோற்றமாய் நின்ற சுடரே! துயிலெழாய்<br>
மாற்றார் உனக்கு வலிதொலைந்து உன்வாசற்கண்<br>
ஆற்றாது வந்துஉன் அடிபணியுமா போலே<br>
போற்றியாம் வந்தோம் புகழ்ந்தேலோர் எம்பாவாய்.<br>
<br>
அங்கண்மா ஞாலத்து<br>
அங்கண்மா ஞாலத்து அரசர் அபிமான<br>
பங்கமாய் வந்துநின் பள்ளிக் கட்டிற்கீழே<br>
சங்கம் இருப்பார்போல் வந்து தலைப் பெய்தோம்<br>
கிங்கிணி வாய்ச் செய்த தாமரைப் பூப்போலே<br>
செங்கண் சிறுச் சிறிலே எம்மேல் விழியாவோ?<br>
திங்களும் ஆதித் தியனும் எழுந்தாற்போல்<br>
அங்கண் இரண்டும் கொண்டு எங்கள்மேல் நோக்குதியேல்<br>
எங்கள்மேல் சாபம் இழிந்தேலோர் எம்பாவாய்<br>
<br>
மாரி முலை முழஞ்சில்<br>
மாரி முலைமுழஞ்சில் மன்னிக் கிடந்துறங்கும்<br>
சீரிய சிங்கம் அறிவுற்று தீவிழித்து<br>
வேரி மயிர்பொங்க எப்பாடும் பேர்ந்துதறி<br>
மூரி நிமிர்ந்து முழங்கிப் புறப்பட்டுப்<br>
போதருமாப் போலேநீ பூவைப் பூவண்ணா! உன்<br>
கோயில்நின்று இங்ஙனே போந்தருளிக் கோப்புடைய<br>
சீரியசிங்கா சனத்திருந்த யாம் வந்த<br>
காரியம் ஆராய்ந் தருளேலோ ரெம்பாவாய்<br>
<br>
அன்று இவ்வுலகமளந்தாய்<br>
அன்றிவ்வுலகமளந்தாய்! அடிபோற்றி<br>
சென்றங்குத் தென்னிலங்கை செற்றாய்! திறல் போற்றி<br>
பொன்றச்சகடமுடைத்தாய்! புகழ் போற்றி<br>
கன்று குணிலாவெறிந்தாய்! கழல் போற்றி<br>
குன்று குடையாவெடுத்தாய்! குணம் போற்றி<br>
வென்று பகை கெடுக்கும் நின் கையில் வேல் போற்றி<br>
என்றென்று உன் சேவகமே ஏத்திப் பறைகொள்வான்<br>
இன்றுயாம் வந்தோம்; இரங்கேலோர் எம்பாவாய்<br>
<br>
ஒருத்தி மகனாய்<br>
ஒருத்தி மகனாய்ப் பிறந்து ஓரிரவில்<br>
ஒருத்தி மகனாய் ஒளித்து வளரத்<br>
தரிக்க்ல னாகித் தான் தீங்கு நினைத்த<br>
கருத்தைப் பிழைப்பித்த கஞ்சன் வயிற்றில்<br>
நெருப்பென நின்ற நெடுமாலே! உன்னை<br>
அருத்தித்து வந்தோம் பறைதருதியாகில்<br>
திருத்தக்க செல்வமும் சேவகமும்யாம் பாடி<br>
வருத்தமும் தீர்ந்து மகிழ்ந்தேலோர் எம்பாவாய்<br>
<br>
மாலே! மணிவண்ணா!!<br>
மாலே! மணிவண்ணா! மார்கழி நீராடுவான்<br>
மேலையார் செய்வனகள் வேண்டுவன கேட்டியேல்<br>
ஞாலத்தையெல்லாம் நடுங்க முரல்வன<br>
பாலன்ன வண்ணத்து உன் பாஞ்சசன்னியமே<br>
போல்வன சங்கங்கள் போய்ப்பாடுடையனவே<br>
சாலப்பெரும் பறையே பல்லாண்டிசைப்பாரே<br>
கோல விளக்கே கொடியே விதானமே<br>
ஆலினிலையாய்! அருளேலோர் எம்பாவாய்.<br>
<br>
கூடாரை வெல்லும்<br>
கூடாரை வெல்லும் சீர் கோவிந்தா! உன்தன்னைப்<br>
பாடிப்பறை கொண்டு யாம் பெறும் சம்மானம்<br>
நாடுபுகழும் பரிசினால் நன்றாக<br>
சூடகமே தோள் வளையே தோடேசெவிப் பூவே<br>
பாடகமே யென்றனைய பல்கலனும் யாமணிவோம்<br>
ஆடையுடுப்போம் அதன் பின்னே பாற்சோறு<br>
மூடநெய் பெய்து முழங்கை வழிவாரக்<br>
கூடியிருந்து குளிர்ந்தேலோ ரெம்பாவாய்.<br>
<br>
கறவைகள் பின்சென்று<br>
கறவைகள் பின்சென்று கானம் சேர்ந்துண்போம்<br>
அறிவொன்று மில்லாத ஆய்குலத்து உன்தன்னை<br>
பிறவிப் பெருந்துணை புண்ணியம் யாமுடையோம்;<br>
குறைவொன்று மில்லாத கோவிந்தா! உன்தன்னோடு<br>
உறவேல் நமக்கு இங்கு ஒழிக்க ஒழியாது<br>
அறியாத பிள்ளைகளோம் அன்பினால் உன்தன்னைச்<br>
சிறுபே ரழைத்தனவும் சீறியருளாதே;<br>
இறைவா! நீ தாராய் பறையேலோ ரெம்பாவாய்.<br>
<br>
சிற்றஞ் சிறுகாலே<br>
சிற்றஞ் சிறுகாலே வந்துன்னை சேவித்துஉன்<br>
பொற்றா மரையடியே போற்றும் பொருள் கேளாய்<br>
பெற்றம்மேய்த் துண்ணும் குலத்தில் பிறந்து நீ<br>
குற்றேவல் எங்களைக் கொள்ளாமல் போகாது<br>
இற்றைப் பறைகொள்வான் அன்றுகாண் கோவிந்தா!<br>
எற்றைக்கும் ஏழேழ் பிறவிக்கும் உன்தன்னோடு<br>
உற்றோமே ஆவோம் உனக்கே நாம் ஆட்செய்வோம்<br>
மற்றைநம் காமங்கள் மாற்றேலோ ரெம்பாவாய்<br>
<br>
வங்கக் கடல் கடைந்த<br>
வங்கக் கடல் கடைந்த மாதவனைக் கேசவனை<br>
திங்கள் திருமுகத்து சேயிழையார் சென்றிறைஞ்சி<br>
அங்கப் பறைகொண்ட ஆற்றை அணிபுதுவை<br>
பைங்கமலத் தண்தெரியல் பட்டர்பிரான் கோதை சொன்ன<br>
சங்கத் தமிழ் மாலை முப்பதும் தப்பாமே<br>
இங்குஇப் பரிசுரைப்பார் ஈரிரண்டு மால்வரைத் தோள்<br>
செங்கண் திருமுகத்து செல்வத்திருமாலால்<br>
எங்கும் திருவருள் பெற்று இன்புறுவ ரெம்பாவாய்<br>
<br>
கோதை பிறந்தவூர் கோவிந்தன் வாழுமூர்<br>
சோதி மணிமாடந் தோன்றுமூர் – நீதியால்<br>
நல்லபத்தர் வாழுமூர் நான்மறைகளோதுமூர்<br>
வில்லிபுத்தூர் வேதக் கோனூர்.<br>
பாதகங்கள் தீர்க்கும் பரமனடி காட்டும்<br>
வேதமனைத்திற்கும் வித்தாகும் கோதை தமிழ்<br>
ஐயைந்துமைந்தும் அறியாத மானிடரை<br>
வையம் சுமப்பது வம்பு<br>
<br>
திருவாடிப் பூரத்தில் செகத்துதித்தாள் வாழியே<br>
திருப்பாவை முப்பதும் செப்பினாள் வாழியே<br>
பெரியாழ்வார் பெற்றெடுத்த பெண்பிள்ளை வாழியே<br>
பெரும்பூதூர் மாமுனிக்கு பின்னானாள் வாழியே<br>
ஒரு நூற்று நாற்பத்துமூன்றுரைத்தால் வாழியே<br>
உயர் அரங்கற்கே கண்ணி யுகந்தளித்தாள் வாழியே<br>
மருவாரும் திருமல்லிவள நாடி வாழியே<br>
வண்புதுவை நகர் கோதை மலர்ப்பதங்கள் வாழியே
<br>
<br>
<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 

