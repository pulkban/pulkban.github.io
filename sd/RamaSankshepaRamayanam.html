<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; }  .card-text{ font-size:19px; </style>
</head>
<body>
<hr>
<div class="mx-4">
<div class="card" >
<h1 class="card-header display-5">Sankshepa Ramayanam</h1>
<div class="card-text m-1">
Note
</div>
<div class="card-body display-6">
Started 27-Jan-2024<br>
<br>
सङ्क्षेप रामायणम् <br>
<br>
अथ सङ्क्षेप रामायणम् ।<br>
<br>
तपःस्वाध्यायनिरतं तपस्वी वाग्विदां वरम् ।<br>
नारदं परिपप्रच्छ वाल्मीकिर्मुनिपुङ्गवम् ॥ १॥<br>
<br>
को न्वस्मिन्साम्प्रतं लोके गुणवान्कश्च वीर्यवान् ।<br>
धर्मज्ञश्च कृतज्ञश्च सत्यवाक्यो दृढव्रतः ॥ २॥<br>
<br>
चारित्रेण च को युक्तः सर्वभूतेषु को हितः ।<br>
विद्वान् कः कः समर्थश्च कश्चैकप्रियदर्शनः ॥ ३॥<br>
<br>
आत्मवान्को जितक्रोधो द्युतिमान्कोऽनसूयकः ।<br>
कस्य बिभ्यति देवाश्च जातरोषस्य संयुगे ॥ ४॥<br>
<br>
एतदिच्छाम्यहं श्रोतुं परं कौतूहलं हि मे ।<br>
महर्षे त्वं समर्थोऽसि ज्ञातुमेवंविधं नरम् ॥ ५॥<br>
<br>
श्रुत्वा चैतत्त्रिलोकज्ञो वाल्मीकेर्नारदो वचः ।<br>
श्रूयतामिति चामन्त्र्य प्रहृष्टो वाक्यमब्रवीत् ॥ ६॥<br>
<br>
बहवो दुर्लभाश्चैव ये त्वया कीर्तिता गुणाः ।<br>
मुने वक्ष्याम्यहं बुद्धा तैर्युक्तः श्रूयतां नरः ॥ ७॥<br>
<br>
इक्ष्वाकुवंशप्रभवो रामो नाम जनैः श्रुतः ।<br>
नियतात्मा महावीर्यो द्युतिमान्धृतिमान्वशी ॥ ८॥<br>
<br>
बुद्धिमान्नीतिमान् वाग्मी श्रीमाञ्छत्रुनिबर्हणः ।<br>
विपुलांसो महाबाहुः कम्बुग्रीवो महाहनुः ॥ ९॥<br>
<br>
महोरस्को महेष्वासो गूढजत्रुररिन्दमः ।<br>
आजानुबाहुः सुशिराः सुललाटः सुविक्रमः ॥ १०॥<br>
<br>
समः समविभक्ताङ्गः स्निग्धवर्णः प्रतापवान् ।<br>
पीनवक्षा विशालाक्षो लक्ष्मीवाञ्छुभलक्षणः ॥ ११॥<br>
<br>
धर्मज्ञः सत्यसन्धश्च प्रजानां च हिते रतः ।<br>
यशस्वी ज्ञानसम्पन्नः शुचिर्वश्यः समाधिमान् ॥ १२॥<br>
<br>
प्रजापतिसमः श्रीमान् धाता रिपुनिषूदनः ।<br>
रक्षिता जीवलोकस्य धर्मस्य परिरक्षिता ॥ १३॥<br>
<br>
रक्षिता स्वस्य धर्मस्य स्वजनस्य च रक्षिता ।<br>
वेदवेदाङ्गतत्त्वज्ञो धनुर्वेदे च निष्ठितः ॥ १४॥<br>
<br>
सर्वशास्त्रार्थतत्त्वज्ञः स्मृतिमान्प्रतिभानवान् ।<br>
सर्वलोकप्रियः साधुरदीनात्मा विचक्षणः ॥ १५॥<br>
<br>
सर्वदाऽभिगतः सद्भिः समुद्र इव सिन्धुभिः ।<br>
आर्यः सर्वसमश्चैव सदैव प्रियदर्शनः ॥ १६॥<br>
<br>
स च सर्वगुणोपेतः कौसल्यानन्दवर्धनः ।<br>
समुद्र इव गाम्भीर्ये धैर्येण हिमवानिव ॥ १७॥<br>
<br>
विष्णुना सदृशो वीर्ये सोमवत्प्रियदर्शनः ।<br>
कालाग्निसदृशः क्रोधे क्षमया पृथिवीसमः ॥ १८॥<br>
<br>
धनदेन समस्त्यागे सत्ये धर्म इवापरः ।<br>
तमेवङ्गुणसम्पन्नं रामं सत्यपराक्रमम् ॥ १९॥<br>
<br>
ज्येष्ठं श्रेष्ठगुणैर्युक्तं प्रियं दशरथः सुतम् ।<br>
प्रकृतीनां हितैर्युक्तं प्रकृतिप्रियकाम्यया ॥ २०॥<br>
<br>
यौवराज्येन संयोक्तुमैच्छत्प्रीत्या महीपतिः ।<br>
तस्याभिषेकसम्भारान् दृष्ट्वा भार्याऽथ कैकयी ॥ २१॥<br>
<br>
पूर्वं दत्तवरा देवी वरमेनमयाचत ।<br>
विवासनं च रामस्य भरतस्याभिषेचनम् ॥ २२॥<br>
<br>
स सत्यवचनाद्राजा धर्मपाशेन संयतः ।<br>
विवासयामास सुतं रामं दशरथः प्रियम् ॥ २३॥<br>
<br>
स जगाम वनं वीरः प्रतिज्ञामनुपालयन् ।<br>
पितुर्वचननिर्देशात्कैकेय्याः प्रियकारणात् ॥ २४॥<br>
<br>
तं व्रजन्तं प्रियो भ्राता लक्ष्मणोऽनुजगाम ह ।<br>
स्नेहाद्विनयसम्पन्नः सुमित्रानन्दवर्धनः ॥ २५॥<br>
<br>
भ्रातरं दयितो भ्रातुः सौभ्रात्रमनुदर्शयन् ।<br>
रामस्य दयिता भार्या नित्यं प्राणसमा हिता ॥ २६॥<br>
<br>
जनकस्य कुले जाता देवमायेव निर्मिता ।<br>
सर्वलक्षणसम्पन्ना नारीणामुत्तमा वधूः ॥ २७॥<br>
<br>
सीताप्यनुगता रामं शशिनं रोहिणी यथा ।<br>
पौरैरनुगतो दूरं पित्रा दशरथेन च ॥ २८॥<br>
<br>
श‍ृङ्गवेरपुरे सूतं गङ्गाकूले व्यसर्जयत् ।<br>
गुहमासाद्य धर्मात्मा निषादाधिपतिं प्रियम् ॥ २९॥<br>
<br>
गुहेन सहितो रामो लक्ष्मणेन च सीतया ।<br>
ते वनेन वनं गत्वा नदीस्तीर्त्वा बहूदकाः ॥ ३०॥<br>
<br>
चित्रकूटमनुप्राप्य भरद्वाजस्य शासनात् ।<br>
रम्यमावसथं कृत्वा रममाणा वने त्रयः ॥ ३१॥<br>
<br>
देवगन्धर्वसङ्काशास्तत्र ते न्यवसन् सुखम् ।<br>
चित्रकूटं गते रामे पुत्रशोकातुरस्तदा ॥ ३२॥<br>
<br>
राजा दशरथः स्वर्गं जगाम विलपन् सुतम् ।<br>
मृते तु तस्मिन् भरतो वसिष्ठप्रमुखैर्द्विजैः ॥ ३३॥<br>
<br>
नियुज्यमानो राज्याय नैच्छद्राज्यं महाबलः ।<br>
स जगाम वनं वीरो रामपादप्रसादकः ॥ ३४॥<br>
<br>
गत्वा तु स महात्मानं रामं सत्यपराक्रमम् ।<br>
अयाचद्भ्रातरं राममार्यभावपुरस्कृतः ॥ ३५॥<br>
<br>
त्वमेव राजा धर्मज्ञ इति रामं वचोऽब्रवीत् ।<br>
रामोऽपि परमोदारः सुमुखः सुमहायशाः ॥ ५६॥<br>
<br>
न चैच्छत्पितुरादेशाद्राज्यं रामो महाबलः ।<br>
पादुके चास्य राज्याय न्यासं दत्त्वा पुनः पुनः ॥ ३७॥<br>
<br>
निवर्तयामास ततो भरतं भरताग्रजः ।<br>
स काममनवाप्यैव रामपादावुपस्पृशन् ॥ ३८॥<br>
<br>
नन्दिग्रामेऽकरोद्राज्यं रामागमनकाङ्क्षया ।<br>
गते तु भरते श्रीमान्सत्यसन्धो जितेन्द्रियः ॥ ३९॥<br>
<br>
रामस्तु पुनरालक्ष्य नागरस्य जनस्य च ।<br>
तत्रागमनमेकाग्रो दण्डकान् प्रविवेश ह ॥ ४०॥<br>
<br>
प्रविश्य तु महारण्यं रामो राजीवलोचनः ।<br>
विराधं राक्षसं हत्वा शरभङ्गं ददर्श ह ॥ ४१॥<br>
<br>
सुतीक्ष्णं चाप्यगस्त्यं च अगस्त्यभ्रातरं तथा ।<br>
अगस्त्यवचनाच्चैव जग्राहैन्द्रं शरासनम् ॥ ४२॥<br>
<br>
खड्गं च परमप्रीतस्तूणी चाक्षयसायकौ ।<br>
वसतस्तस्य रामस्य वने वनचरैः सह ॥ ४३॥<br>
<br>
ऋषयोऽभ्यागमन्सर्वे वधायासुररक्षसाम् ।<br>
स तेषां प्रतिशुश्राव राक्षसानां तदा वने ॥ ४४॥<br>
<br>
प्रतिज्ञातश्च रामेण वधः संयति रक्षसाम् ।<br>
ऋषीणामग्निकल्पानां दण्डकारण्यवासिनाम् ॥ ४५॥<br>
<br>
तेन तत्रैव वसता जनस्थाननिवासिनी ।<br>
विरूपिता शूर्पणखा राक्षसी कामरूपिणी ॥ ४६॥<br>
<br>
ततः शूर्पणखावाक्यादुद्युक्तान्सर्वराक्षसान् ।<br>
खरं त्रिशिरसं चैव दूषणं चैव राक्षसम् ॥ ४७॥<br>
<br>
निजघान रणे रामस्तेषां चैव पदानुगान् ।<br>
वने तस्मिन्निवसता जनस्थाननिवासिनाम् ॥ ४८॥<br>
<br>
रक्षसां निहतान्यासन्सहस्राणि चतुर्दश ।<br>
ततो ज्ञातिवधं श्रुत्वा रावणः क्रोधमूर्छितः ॥ ४९॥<br>
<br>
सहायं वरयामास मारीचं नाम राक्षसम् ।<br>
वार्यमाणः सुबहुशो मारीचेन स रावणः ॥ ५०॥<br>
<br>
न विरोधो बलवता क्षमो रावण तेन ते ।<br>
अनादृत्य तु तद्वाक्यं रावणः कालचोदितः ॥ ५१॥<br>
<br>
जगाम सहमारीचस्तस्याश्रमपदं तदा ।<br>
तेन मायाविना दूरमपवाह्य नृपात्मजौ ॥ ५२॥<br>
<br>
जहार भार्यां रामस्य गृध्रं हत्वा जटायुषम् ।<br>
गृध्रं च निहतं दृष्ट्वा हृतां श्रुत्वा च मैथिलीम् ॥ ५३॥<br>
<br>
राघवः शोकसन्तप्तो विललापाकुलेन्द्रियः ।<br>
ततस्तेनैव शोकेन गृध्रं दग्ध्वा जटायुषम् ॥ ५४॥<br>
<br>
मार्गमाणो वने सीतां राक्षसं सन्ददर्श ह ।<br>
कबन्धं नाम रूपेण विकृतं घोरदर्शनम् ॥ ५५॥<br>
<br>
तन्निहत्य महाबाहुर्ददाह स्वर्गतश्च सः ।<br>
स चास्य कथयामास शबरीं धर्मचारिणीम् ॥ ५६॥<br>
<br>
श्रमणां धर्मनिपुणामभिगच्छेति राघव ।<br>
सोऽभ्यगच्छन्महातेजाः शबरीं शत्रुसूदनः ॥ ५७॥<br>
<br>
शबर्या पूजितः सम्यग्रामो दशरथात्मजः ।<br>
पम्पातीरे हनुमता सङ्गतो वानरेण ह ॥ ५८॥<br>
<br>
हनूमद्वचनाच्चैव सुग्रीवेण समागतः ।<br>
सुग्रीवाय च तत्सर्वं शंसद्रामो महाबलः ॥ ५९॥<br>
<br>
आदितस्तद्यथावृत्तं सीतायाश्च विशेषतः ।<br>
सुग्रीवश्चापि तत्सर्वं श्रुत्वा रामस्य वानरः ॥ ६०॥<br>
<br>
चकार सख्यं रामेण प्रीतश्चैवाग्निसाक्षिकम् ।<br>
ततो वानरराजेन वैरानुकथनं प्रति ॥ ६१॥<br>
<br>
रामायावेदितं सर्वं प्रणयाद्दुःखितेन च ।<br>
प्रतिज्ञातं च रामेण तदा वालिवधं प्रति ॥ ६२॥<br>
<br>
वालिनश्च बलं तत्र कथयामास वानरः ।<br>
सुग्रीवः शङ्कितश्चासीन्नित्यं वीर्येण राघवे ॥ ६३॥<br>
<br>
राघवप्रत्ययार्थं तु दुन्दुभेः कायमुत्तमम् ।<br>
दर्शयामास सुग्रीवो महापर्वतसन्निभम् ॥ ६४॥<br>
<br>
उत्स्मयित्वा महाबाहुः प्रेक्ष्य चास्थि महाबलः ।<br>
पादाङ्गुष्ठेन चिक्षेप सम्पूर्णं दशयोजनम् ॥ ६५॥<br>
<br>
बिभेद च पुनस्तालान् सप्तैकेन महेषुणा ।<br>
गिरिं रसातलं चैव जनयन्प्रत्ययं तदा ॥ ६६॥<br>
<br>
ततः प्रीतमनास्तेन विश्वस्तः स महाकपिः<br>
किष्किन्धां रामसहितो जगाम च गुहां तदा ॥ ६७॥<br>
<br>
ततोऽगर्जद्धरिवरः सुग्रीवो हेमपिङ्गलः ।<br>
तेन नादेन महता निर्जगाम हरीश्वरः ॥ ६८॥<br>
<br>
अनुमान्य तदा तारां सुग्रीवेण समागतः ।<br>
निजघान च तत्रैव शरेणैकेन राघवः ॥ ६९॥<br>
<br>
ततः सुग्रीववचनाद्धत्वा वालिनमाहवे ।<br>
सुग्रीवमेव तद्राज्ये राघवः प्रत्यपादयत् ॥ ७०॥<br>
<br>
स च सर्वान् समानीय वानरान् वानरर्षभः ।<br>
दिशः प्रस्थापयामास दिदृक्षुर्जनकात्मजाम् ॥ ७१॥<br>
<br>
ततो गृध्रस्य वचनात्सम्पातेर्हनुमान्बली ।<br>
शतयोजनविस्तीर्णं पुप्लुवे लवणार्णवम् ॥ ७२॥<br>
<br>
तत्र लङ्कां समासाद्य पुरीं रावणपालिताम् ।<br>
ददर्श सीतां ध्यायन्तीमशोकवनिकां गताम् ॥ ७३॥<br>
<br>
निवेदयित्वाऽभिज्ञानं प्रवृत्तिं विनिवेद्य च ।<br>
समाश्वास्य च वैदेहीं मर्दयामास तोरणम् ॥ ७४॥<br>
<br>
पञ्च सेनाग्रगान् हत्वा सप्त मन्त्रिसुतानपि ।<br>
शूरमक्षं च निष्पिष्य ग्रहणं समुपागमत् ॥ ७५॥<br>
<br>
अस्त्रेणोन्मुक्तमात्मानं ज्ञात्वा पैतामहाद्वरात् ।<br>
मर्षयन्राक्षसान्वीरो यन्त्रिणस्तान्यदृच्छया ॥ ७६॥<br>
<br>
ततो दग्ध्वा पुरीं लङ्कामृते सीतां च मैथिलीम् ।<br>
रामाय प्रियमाख्यातुं पुनरायान्महाकपिः ॥ ७७॥<br>
<br>
सोऽभिगम्य महात्मानं कृत्वा रामं प्रदक्षिणम् ।<br>
न्यवेदयदमेयात्मा दृष्टा सीतेति तत्त्वतः ॥ ७८॥<br>
<br>
ततः सुग्रीवसहितो गत्वा तीरं महोदधेः ।<br>
समुद्रं क्षोभयामास शरैरादित्यसन्निभैः ॥ ७९॥<br>
<br>
दर्शयामास चात्मानं समुद्रः सरितां पतिः ।<br>
समुद्रवचनाच्चैव नलं सेतुमकारयत् ॥ ८०॥<br>
<br>
तेन गत्वा पुरीं लङ्कां हत्वा रावणमाहवे ।<br>
रामः सीतामनुप्राप्य परां व्रीडामुपागमत्  ॥ ८१॥<br>
<br>
तामुवाच ततो रामः परुषं जनसंसदि ।<br>
अमृष्यमाणा सा सीता विवेश ज्वलनं सती ॥ ८२॥<br>
<br>
ततोऽग्निवचनात्सीतां ज्ञात्वा विगतकल्मषाम् ।<br>
कर्मणा तेन महता त्रैलोक्यं सचराचरम् ॥ ८३॥<br>
<br>
सदेवर्षिगणं तुष्टं राघवस्य महात्मनः ।<br>
बभौ रामः संप्रहृष्टः पूजितः सर्वदैवतैः ॥ ८४॥<br>
<br>
अभिषिच्य च लङ्कायां राक्षसेन्द्रं विभीषणम् ।<br>
कृतकृत्यस्तदा रामो विज्वरः प्रमुमोद ह ॥ ८५॥<br>
<br>
देवताभ्यो वरं प्राप्य समुत्थाप्य च वानरान् ।<br>
अयोध्यां प्रस्थितो रामः पुष्पकेण सुहृद्वृतः ॥ ८६॥<br>
<br>
भरद्वाजाश्रमं गत्वा रामः सत्यपराक्रमः ।<br>
भरतस्यान्तिके रामो हनूमन्तं व्यसर्जयत् ॥ ८७॥<br>
<br>
पुनराख्यायिकां जल्पन् सुग्रीवसहितस्तदा ।<br>
पुष्पकं तत्समारुह्य नन्दिग्रामं ययौ तदा ॥ ८८॥<br>
<br>
नन्दिग्रामे जटां हित्वा भ्रातृभिः सहितोऽनघः ।<br>
रामः सीतामनुप्राप्य राज्यं पुनरवाप्तवान् ॥ ८९॥<br>
<br>
प्रहृष्टमुदितो लोकस्तुष्टः पुष्टः सुधार्मिकः ।<br>
निरामयो ह्यरोगश्च दुर्भिक्षभयवर्जितः ॥ ९०॥<br>
<br>
न पुत्रमरणं केचिद् द्रक्ष्यन्ति पुरुषाः क्वचित् ।<br>
नार्यश्चाविधवा नित्यं भविष्यन्ति पतिव्रताः ॥ ९१॥<br>
<br>
न चाग्निजं भयं किञ्चिन्नाप्सु मज्जन्ति जन्तवः ।<br>
न वातजं भयं किञ्चिन्नापि ज्वरकृतं तथा ॥ ९२॥<br>
<br>
न चापि क्षुद्भयं तत्र न तस्करभयं तथा ।<br>
नगराणि च राष्ट्राणि धनधान्ययुतानि च ॥ ९३॥<br>
<br>
नित्यं प्रमुदिताः सर्वे यथा कृतयुगे तथा ।<br>
अश्वमेधशतैरिष्ट्वा बहुवस्त्रसुवर्णकैः ॥ ९४॥<br>
<br>
गवां कोट्ययुतं दत्त्वा ब्रह्मलोकं गमिष्यति ।<br>
असङ्ख्येयं धनं दत्त्वा ब्राह्मणेभ्यो महायशाः ॥ ९५॥<br>
<br>
राजवंशाञ्छतगुणान्स्थापयिष्यति राघवः ।<br>
चातुर्वर्ण्यं च लोकेऽस्मिन् स्वे स्वे धर्मे नियोक्ष्यति ॥ ९६॥<br>
<br>
दशवर्षसहस्राणि दशवर्षशतानि च ।<br>
रामो राज्यमुपासित्वा ब्रह्मलोकं गमिष्यति ॥ ९७॥<br>
<br>
इदं पवित्रं पापघ्नं पुण्यं वेदैश्च सम्मितम् ।<br>
यः पठेद्रामचरितं सर्वपापैः प्रमुच्यते ॥ ९८॥<br>
<br>
एतदाख्यानमायुष्यं पठन्रामायणं नरः ।<br>
सपुत्रपौत्रः सगणः प्रेत्य स्वर्गे महीयते ॥ ९९॥<br>
<br>
पठन्द्विजो वागृषभत्वमीयात् स्यात् क्षत्रियो भूमिपतित्वमीयात् ।<br>
वणिग्जनः पण्यफलत्वमीयाज्जनश्च शूद्रोऽपि महत्त्वमीयात् ॥ १००॥<br>
<br>
इत्यार्षे श्रीमद्रामायणे वाल्मीकीये आदिकाव्ये बालकाण्डे<br>
सङ्क्षेपरामायणं नाम प्रथमः सर्गः ।<br>
<br>
<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
