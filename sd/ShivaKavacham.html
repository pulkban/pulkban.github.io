<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; }  .card-text{ font-size:19px; </style>
</head>
<body>
<hr>
<div class="mx-4">
<div class="card" >
<h1 class="card-header display-5">Shiva Kavacham</h1>
<div class="card-text m-1">
....
</div>
<div class="card-body display-6">
Started 10-Mar-2024<br>
<br>
शिवकवचं <br>
<br>
अथ ध्यानम्<br>
वज्रदंष्ट्रं त्रिनयनं कालकण्ठमरिन्दमम् ।<br>
सहस्रकरमप्युग्रं वन्दे शम्भुम् उमापतिम् ॥<br>
<br>
रुद्राक्षकङ्कणलसत् करदण्डयुग्मः<br>
  पालान्तरालसितभस्म धृतत्रिपुण्ड्रः ।<br>
पञ्चाक्षरं परिपठन् वरमन्त्रराजं<br>
  ध्यायन् सदा पशुपतिं शरणं व्रजेथाः ॥<br>
<br>
अतः परं सर्वपुराणगुह्यं<br>
  निःशेषपापौघहरं पवित्रम् ।<br>
जयप्रदं सर्वविपत्प्रमोचनं<br>
  वक्ष्यामि शैवं कवचं हिताय ते ॥<br>
<br>
            ॥ अथ कवचम् ॥<br>
<br>
ऋषभ उवाच ।<br>
नमस्कृत्य महादेवं विश्वव्यापिन मीश्वरम् ।<br>
वक्ष्ये शिवमयं वर्म सर्वरक्षाकरं नृणाम् ॥ १॥<br>
<br>
शुचौ देशे समासीनो यथावत्कल्पितासनः ।<br>
जितेन्द्रियो जितप्राणश्चिन्तयेच्छिवमव्यम् ॥ २॥<br>
<br>
हृत्पुण्डरीकान्तर संनिविष्टं<br>
स्वतेजसा व्याप्तनभोऽवकाशम् ।<br>
अतीन्द्रियं सूक्ष्ममनन्तमाद्यं<br>
ध्यायेत्परानन्द मयं महेशम् ॥ ३॥<br>
<br>
ध्यानावधूताखिलकर्मबन्धश्<br>
चिरं चिदान्दनिमग्नचेताः ।<br>
षडक्षरन्याससमाहितात्मा<br>
शैवेन कुर्यात्कवचेन रक्षाम् ॥ ४॥<br>
<br>
मां पातु देवोऽखिल देवतात्मा<br>
संसारकूपे पतितं गभीरे ।<br>
तन्नाम दिव्यं वरमन्त्रमूलं<br>
धुनोतु मे सर्वमघं हृदिस्थम् ॥ ५॥<br>
<br>
सर्वत्र मां रक्षतु विश्वमूर्ति:<br>
ज्योतिर्मयानन्द घनश्चिदात्मा ।<br>
अणोरणीयानु रुशक्तिरेकः<br>
स ईश्वरः पातु भयादशेषात् ॥ ६॥<br>
<br>
यो भूस्वरूपेण बिभर्ति विश्वं<br>
पायात्स भूमेर्गिरिशोऽष्टमूर्तिः ।<br>
योऽपां स्वरूपेण नृणां करोति<br>
सञ्जीवनं सोऽवतु मां जलेभ्यः ॥ ७॥<br>
<br>
कल्पावसाने भुवनानि दग्ध्वा<br>
सर्वाणि यो नृत्यति भूरिलीलः ।<br>
स कालरुद्रोऽवतु मां दवाग्ने:<br>
वात्यादि भीतेरखिलाच्च तापात् ॥ ८॥<br>
<br>
प्रदीप्तविद्युत्कनकावभासो विद्यावराभीतिकुठारपाणिः ।<br>
चतुर्मुखस्तत्पुरुषस्त्रिनेत्रः<br>
प्राच्यां स्थितं रक्षतु मामजस्त्रम् ॥ ९॥<br>
<br>
कुठार वेदाङ्कुश पाशशूल<br>
कपाल ढक्काक्षगुणान्द धानः ।<br>
चतुर्मुखो नीलरुचिस्त्रिनेत्रः<br>
पायादघोरो दिशि दक्षिणस्याम् ॥ १०॥<br>
<br>
कुन्देन्दुशङ्खस्फटिकावभासो<br>
वेदाक्षमाला वरदा भयाङ्कः ।<br>
त्र्यक्षश् चतुर्वक्त्र उरुप्रभावः<br>
सद्योऽधि जातोऽवतु मां प्रतीच्याम् ॥ ११॥<br>
<br>
वराक्षमाला भयटङ्क हस्तः<br>
सरोजकिञ्जल्क समानवर्णः ।<br>
त्रिलोचनश्चारुचतुर्मुखो मां<br>
पायादुदिच्यां दिशि वामदेवः ॥ १२॥<br>
<br>
वेदाभयेष्टाङ्कुशटङ्कपाश<br>
कपाल ढक्काक्षर शूलपाणिः । <br>
सितद्युतिः पञ्चमुखोऽवतान्माम् <br>
ईशान ऊर्ध्वं परमप्रकाशः ॥ १३॥<br>
<br>
मूर्धान मव्यान् मम चन्द्रमौलि:<br>
भालं ममाव्यादथ भालनेत्रः ।<br>
नेत्रे ममाव्याद् भगनेत्र हारी<br>
नासां सदा रक्षतु विश्वनाथः ॥ १४॥<br>
<br>
पायाच्छ्रुती मे श्रुतिगीतकीर्तिः<br>
कपोल मव्यात् सततं कपाली ।<br>
वक्त्रं सदा रक्षतु पञ्चवक्त्रो<br>
जिह्वां सदा रक्षतु वेदजिह्वः ॥ १५॥<br>
<br>
कण्ठं गिरीशोऽवतु नीलकण्ठः<br>
पाणिद्वयं पातु पिनाकपाणिः ।<br>
दोर्मूलमव्यान् मम धर्मबाहु<br>
वक्षःस्थलं दक्षमखान्त कोऽव्यात् ॥ १६॥<br>
<br>
ममोदरं पातु गिरीन्द्र धन्वा<br>
मध्यं ममाव्यान् मदनान्त कारी ।<br>
हेरम्बतातो मम पातु नाभिं<br>
पायात्कटी धूर्जटिरीश्वरो मे ॥ १७॥<br>
<br>
ऊरुद्वयं पातु कुबेरमित्रो<br>
जानुद्वयं मे जगदीश्व रोऽव्यात् ।<br>
जङ्घायुगं पुङ्गवकेतुरव्यात्<br>
पादौ ममाव्यात् सुरवन्द्य पादः ॥ १८॥<br>
<br>
महेश्वरः पातु दिनादियामे<br>
मां मध्य यामेऽवतु वामदेवः ।<br>
त्रियम्बकः पातु तृतीययामे<br>
वृषध्वजः पातु दिनान्त्ययामे ॥ १९॥<br>
<br>
पायान्निशादौ शशिशेखरो मां<br>
गङ्गाधरो रक्षतु मां निशीथे ।<br>
गौरीपतिः पातु निशावसाने<br>
मृत्युञ्जयो रक्षतु सर्वकालम् ॥ २०॥<br>
<br>
अन्तःस्थितं रक्षतु शङ्करो मां<br>
स्थाणुः सदा पातु बहिःस्थितं माम् ।<br>
तदन्तरे पातु पतिः पशूनां<br>
सदाशिवो रक्षतु मां समन्तात् ॥ २१॥<br>
<br>
तिष्ठन्त मव्याद्भुवनैकनाथः<br>
पायाद्व्रजन्तं प्रमथाधिनाथः ।<br>
वेदान्त वेद्योऽवतु मान्निषण्णं<br>
मामव्ययः पातु शिवः शयानम् ॥ २२॥<br>
<br>
मार्गेषु मां रक्षतु नीलकण्ठः<br>
शैलादि दुर्गेषु पुरत्रयारिः ।<br>
अरण्यवासादि महाप्रवासे<br>
पायान् मृगव्याध उदार शक्तिः ॥ २३॥<br>
<br>
कल्पान्त काटोप पटुप्रकोपः<br>
स्फुटाट्ट हासोच्चलिताण्ड कोशः ।<br>
घोरारिसेनार्ण वदुर्निवारम्<br>
अहाभयाद्रक्षतु वीरभद्रः ॥ २४॥<br>
<br>
पत्त्यश्वमातङ्ग घटावरूथ<br>
सहस्र लक्षायुत कोटि भीषणम् ।<br>
अक्षौहिणीनां शतमात तायिनां<br>
छिन्द्यान्मृडो घोर कुठार धारया ॥ २५॥<br>
<br>
निहन्तु दस्यून् प्रलयानलार्चि:<br>
ज्वलत्त्रि शूलं त्रिपुरान्त कस्य ।<br>
शार्दूल सिंहर्क्षवृकादि हिंस्त्रान्<br>
सन्त्रा सयत् वीशधनुः पिनाकम् ॥ २६॥<br>
<br>
दुःस्वप्न दुःशकुनदुर्गतिदौर्मनस्य<br>
दुर्भिक्ष दुर्व्यस नदुःसह दुर्यशांसि ।<br>
उत्पात ताप विषभीति मसद्ग्रहार्ति<br>
व्याधींश्च नाशयतु मे जगतामधीशः ॥ २७॥<br>
<br>
ॐ नमो भगवते सदाशिवाय सकलतत्त्वात्मकाय<br>
सकल तत्त्व विहाराय सकल लोकैक कर्त्रे सकल लोकैक भर्त्रे<br>
सकल लोकैकहर्त्रे सकल लोकैकगुरवे सकल लोकैकसाक्षिणे<br>
सकल निगम गुह्याय सकल वरप्रदाय सकल दुरितार्तिभञ्जनाय<br>
सकल जगद भयङ्काराय सकल लोकैक शङ्कराय शशाङ्क शेखराय<br>
शाश्वत निजा भासाय निर्गुणाय निरुपमाय नीरूपाय निराभासाय<br>
निराममाय निष्प्रपञ्चाय निष्कलङ्काय निर्द्वन्द्वाय निःसङ्गाय<br>
निर्मलाय निर्गमाय नित्यरूप विभवाय निरुपम विभवाय निराधाराय<br>
नित्य शुद्ध बुद्ध परिपूर्ण सच्चिदानन्दाद्वयाय परमशान्त प्रकाशतेजोरूपाय <br>
जयजय महारुद्र महारौद्र भद्रावतार दुःखदावदारण<br>
महाभैरव कालभैरव कल्पान्त भैरव कपाल मालाधर<br>
खट्वाङ्ग खड्गचर्म पाशाङ्कुश डमरु शूलचाप बाण गदा शक्ति भिण्डिपाल-<br>
तोमर मुसल मुद्गरपट्टिशपरशुपरिघभु शुण्डीशतघ्नी चक्राद्यायुध-<br>
भीषण करसहस्र मुखदंष्ट्राकराल<br>
विकटाट्टहास विस्फारित ब्रह्माण्ड मण्डल नागेन्द्र कुण्डल नागेन्द्रहार<br>
नागेन्द्र वलय नागेन्द्र चर्मधर मृत्युञ्जय त्र्यम्बक<br>
त्रिपुरान्तक विरूपाक्ष विश्वेश्वर विश्वरूप वृषभवाहन<br>
विषभूषण विश्वतोमुख सर्वतो रक्ष रक्ष मां ज्वलज्वल<br>
महामृत्यु भयमप मृत्युभयं नाशय नाशय<br>
रोग भय मुत्सादयोत् सादय विषसर्पभयं शमय शमय<br>
चोरभयं मारय मारय<br>
मम शत्रू नुच्चाट योच्चाटय<br>
शूलेन विदारय विदारय<br>
कुठारेण भिन्धि भिन्धि<br>
खड्गेन छिन्धि छिन्धि<br>
खट्वाङ्गेन विपोथय विपोथय<br>
मुसलेन निष्पेषय निष्पेषय<br>
बाणैः सन्ताडय सन्ताडय <br>
रक्षांसि भीषय भीषय<br>
भूतानि विद्रावय विद्रावय<br>
कूष्माण्ड वेताल मारीगण ब्रह्मराक्षसान् सन्त्रासय सन्त्रासय<br>
मामभयं कुरु कुरु<br>
वित्रस्तं माम् आश्वासय आश्वासय<br>
नरकभयान् माम् उद्धारयोद्धारय सञ्जीवय सञ्जीवय<br>
क्षुतृड्भ्यां माम् आप्यायय आप्यायय<br>
दुःखातुरं माम् आनन्दय आनन्दय<br>
शिव कवचेन माम् आच्छादय आच्छादय<br>
त्र्यम्बक सदाशिव नमस्ते नमस्ते नमस्ते ।<br>
<br>
फलश्रुतिः ।<br>
<br>
ऋषभ उवाच ।<br>
इत्येतत्कवचं शैवं वरदं व्याहृतं मया ।<br>
सर्वबाधाप्रशमनं रहस्यं सर्वदेहिनाम् ॥ २८॥<br>
<br>
यः सदा धारयेन्मर्त्यः शैवं कवचमुत्तमम् ।<br>
न तस्य जायते क्वापि भयं शम्भोरनुग्रहात् ॥ २९॥<br>
<br>
क्षीणायुर्मृत्युमापन्नो महारोगहतोऽपि वा ।<br>
सद्यः सुखमवाप्नोति दीर्घमायुश्च विन्दति ॥ ३०॥<br>
<br>
सर्वदारिद्र्यशमनं सौमङ्गल्यविवर्धनम् ।<br>
यो धत्ते कवचं शैवं स देवैरपि पूज्यते ॥ ३१॥<br>
<br>
महापातकसङ्घातैर्मुच्यते चोपपातकैः ।<br>
देहान्ते शिवमाप्नोति शिववर्मानुभावतः ॥ ३२॥<br>
<br>
त्वमपि श्रद्धया वत्स शैवं कवचमुत्तमम् ।<br>
धारयस्व मया दत्तं सद्यः श्रेयो ह्यवाप्स्यसि ॥ ३३॥<br>
<br>
सूत उवाच ।<br>
इत्युक्त्वा ऋषभो योगी तस्मै पार्थिवसूनवे ।<br>
ददौ शङ्खं महारावं खड्गं चारिनिषूदनम् ॥ ३४॥<br>
<br>
पुनश्च भस्म संमन्त्र्य तदङ्गं सर्वतोऽस्पृशत् ।<br>
गजानां षट्सहस्रस्य द्विगुणं च बलं ददौ ॥ ३५॥<br>
<br>
भस्मप्रभावात्सम्प्राप्य बलैश्वर्यधृतिस्मृतीः ।<br>
स राजपुत्रः शुशुभे शरदर्क इव श्रिया ॥ ३६॥<br>
<br>
तमाह प्राञ्जलिं भूयः स योगी राजनन्दनम् ।<br>
एष खड्गो मया दत्तस्तपोमन्त्रानुभावतः ॥ ३७॥<br>
<br>
शितधारमिमं खड्गं यस्मै दर्शयसि स्फुटम् ।<br>
स सद्यो म्रियते शत्रुः साक्षान्मृत्युरपि स्वयम् ॥ ३८॥<br>
<br>
अस्य शङ्खस्य निह्रादं ये श‍ृण्वन्ति तवाहिताः ।<br>
ते मूर्च्छिताः पतिष्यन्ति न्यस्तशस्त्रा विचेतनाः ॥ ३९॥<br>
<br>
खड्गशङ्खाविमौ दिव्यौ परसैन्यविनाशिनौ ।<br>
आत्मसैन्यस्वपक्षाणां शौर्यतेजोविवर्धनौ ॥ ४०॥<br>
<br>
एतयोश्च प्रभावेन शैवेन कवचेन च ।<br>
द्विषट्सहस्रनागानां बलेन महतापि च ॥ ४१॥<br>
<br>
भस्मधारणसामर्थ्याच्छत्रुसैन्यं विजेष्यसि ।<br>
प्राप्य सिंहासनं पैत्र्यं गोप्ताऽसि पृथिवीमिमाम् ॥ ४२॥<br>
<br>
इति भद्रायुषं सम्यगनुशास्य समातृकम् ।<br>
ताभ्यां सम्पूजितः सोऽथ योगी स्वैरगतिर्ययौ ॥ ४३॥<br>
<br>
इति श्रीशिवकवच स्तोत्र कथनं सम्पूर्णम्।<br>
<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
