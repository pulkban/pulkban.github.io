<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Vaaranam Aayiram</h1>
<h1 class="card-header display-5">வாரணம் ஆயிரம் </h1>
<div class="card-body">

</h1>
(Vaaranam Aayiram)<br>
வாரணமாயிரம்<br>
<br>
நாச்சியார் திருமொழி – 6<br>
வாரணமாயிரம்<br>
<br>
‡ வாரணம் ஆயிரம் ⋆<br>
சூழ வலஞ்செய்து ⋆<br>
நாரண நம்பி ⋆<br>
நடக்கின்றான் என்றெதிர் ⋆<br>
பூரண பொற்குடம் ⋆<br>
வைத்துப் புறம் எங்கும் ⋆<br>
தோரணம் நாட்டக் ⋆<br>
கனாக் கண்டேன் தோழீ ! நான் 6.1<br>
<br>
நாளை வதுவை ⋆<br>
மணம் என்று நாள் இட்டு ⋆<br>
பாளை கமுகு ⋆<br>
பரிசுடைப் பந்தற் கீழ் ⋆<br>
கோளரி மாதவன் ⋆<br>
கோவிந்தன் என்பான் ஓர் ⋆<br>
காளை புகுதக் ⋆<br>
கனாக் கண்டேன் தோழீ ! நான் 6.2<br>
<br>
இந்திரன் உள்ளிட்ட ⋆<br>
தேவர் குழாம் எல்லாம் ⋆<br>
வந்திருந் தென்னை ⋆<br>
மகள் பேச மந்திரித்து ⋆<br>
மந்திரக் கோடி உடுத்தி ⋆<br>
மண மாலை ⋆<br>
அந்தரி சூட்டக் ⋆<br>
கனாக் கண்டேன் தோழீ ! நான் 6.3<br>
<br>
நால் திசைத் தீர்த்தம் கொண்டு ⋆<br>
நனி நல்கி ⋆<br>
பார்ப்பனச் சிட்டர்கள் ⋆<br>
பல்லார் எடுத்தேத்தி ⋆<br>
பூப் புனை கண்ணிப் ⋆<br>
புனிதனோடென் தன்னை ⋆<br>
காப்பு நாண் கட்டக் ⋆<br>
கனாக் கண்டேன் தோழீ ! நான் 6.4<br>
<br>
கதிர் ஒளி தீபம் ⋆<br>
கலசம் உடன் ஏந்தி ⋆<br>
சதிர் இள மங்கையர் தாம் ⋆<br>
வந்தெதிர் கொள்ள ⋆<br>
மதுரையார் மன்னன் ⋆<br>
அடி நிலை தொட்டெங்கும் ⋆<br>
அதிரப் புகுதக் ⋆<br>
கனாக் கண்டேன் தோழீ ! நான் 6.5<br>
<br>
மத்தளம் கொட்ட ⋆<br>
வரி சங்கம் நின்றூத ⋆<br>
முத்துடைத் தாமம் ⋆<br>
நிறை தாழ்ந்த பந்தற் கீழ் ⋆<br>
மைத்துனன் நம்பி ⋆<br>
மதுசூதன் வந்தென்னை ⋆<br>
கைத்தலம் பற்றக் ⋆<br>
கனாக் கண்டேன் தோழீ ! நான் 6.6<br>
<br>
வாய் நல்லார் ⋆<br>
நல்ல மறை ஓதி மந்திரத்தால் ⋆<br>
பாசிலை நாணல் படுத்துப் ⋆<br>
பரிதி வைத்து ⋆<br>
காய் சின மா களிறன்னான் ⋆<br>
என் கைப் பற்றி ⋆<br>
தீ வலஞ்செய்யக் ⋆<br>
கனாக் கண்டேன் தோழீ ! நான் 6.7<br>
<br>
இம்மைக்கும் ⋆<br>
ஏழேழ் பிறவிக்கும் பற்றாவான் ⋆<br>
நம்மை உடையவன் ⋆<br>
நாராயணன் நம்பி ⋆<br>
செம்மை உடைய ⋆<br>
திருக் கையால் தாள் பற்றி ⋆<br>
அம்மி மிதிக்கக் ⋆<br>
கனாக் கண்டேன் தோழீ ! நான் 6.8<br>
<br>
வரி சிலை வாள் முகத்து ⋆<br>
என் ஐமார் தாம் வந்திட்டு ⋆<br>
எரி முகம் பாரித்து ⋆<br>
என்னை முன்னே நிறுத்தி ⋆<br>
அரி முகன் அச்சுதன் ⋆<br>
கைம்மேல் என் கை வைத்து ⋆<br>
பொரி முகந்தட்டக் ⋆<br>
கனாக் கண்டேன் தோழீ ! நான் 6.9<br>
<br>
குங்குமம் அப்பிக் ⋆<br>
குளிர் சாந்தம் மட்டித்து ⋆<br>
மங்கல வீதி ⋆<br>
வலஞ்செய்து மண நீர் ⋆<br>
அங்கவனோடும் ⋆<br>
உடன் சென்றங்கானை மேல் ⋆<br>
மஞ்சனம் ஆட்டக் ⋆<br>
கனாக் கண்டேன் தோழீ ! நான் 6.10<br>
<br>
‡ ஆயனுக்காகத் ⋆<br>
தான் கண்ட கனாவினை ⋆<br>
வேயர் புகழ் ⋆<br>
வில்லி புத்தூர்க் கோன் கோதை சொல் ⋆<br>
தூய தமிழ் மாலை ⋆<br>
ஈர் ஐந்தும் வல்லவர் ⋆<br>
வாயுநன் மக்களை பெற்று ⋆<br>
மகிழ்வரே 6.11<br>
<br>
வாரணமாயிரம் முற்றிற்று<br>
ஆண்டாள் திருவடிகளே சரணம்<br>
<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
