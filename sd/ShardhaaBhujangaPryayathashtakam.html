<!DOCTYPE html>
<html>
<head>
<meta name="viewport" content="width=device-width, initial-scale=1">
<style>
body {
  font-family: "Lato", sans-serif;
}
</style>
</head>
<body bgcolor="seashell">

<h1>शारदाभुजङ्गप्रयाताष्टकम् <br>
Shardhaa Bhujanga pryayathaashtakam<br></h1>
सुवक्षोजकुम्भां सुधापूर्णकुंभां<br>
     प्रसादावलम्बां प्रपुण्यावलम्बाम् ।<br>
सदास्येन्दुबिम्बां सदानोष्ठबिम्बां<br>
     भजे शारदाम्बामजस्रं मदम्बाम् ॥ १॥<br>
<br>
कटाक्षे दयार्द्रां करे ज्ञानमुद्रां<br>
     कलाभिर्विनिद्रां कलापैः सुभद्राम् ।<br>
पुरस्त्रीं विनिद्रां पुरस्तुङ्गभद्रां<br>
     भजे शारदाम्बामजस्रं मदम्बाम् ॥ २॥<br>
<br>
ललामाङ्कफालां लसद्गानलोलां<br>
     स्वभक्तैकपालां यशःश्रीकपोलाम् ।<br>
करे त्वक्षमालां कनत्प्रत्नलोलां<br>
     भजे शारदाम्बामजस्रं मदम्बाम् ॥ ३॥<br>
<br>
सुसीमन्तवेणीं दृशा निर्जितैणीं<br>
     रमत्कीरवाणीं नमद्वज्रपाणीम् ।<br>
सुधामन्थरास्यां मुदा चिन्त्यवेणीं<br>
     भजे शारदाम्बामजस्रं मदम्बाम् ॥ ४॥<br>
<br>
सुशान्तां सुदेहां दृगन्ते कचान्तां<br>
     लसत्सल्लताङ्गीमनन्तामचिन्त्याम् ।<br>
स्मरेत्तापसैः सङ्गपूर्वस्थितां तां<br>
     भजे शारदाम्बामजस्रं मदम्बाम् ॥ ५॥<br>
<br>
कुरङ्गे तुरङ्गे मृगेन्द्रे खगेन्द्रे<br>
     मराले मदेभे महोक्षेऽधिरूढाम् ।<br>
महत्यां नवम्यां सदा सामरूपां<br>
     भजे शारदाम्बामजस्रं मदम्बाम् ॥ ६॥<br>
<br>
ज्वलत्कान्तिवह्निं जगन्मोहनाङ्गीं<br>
     भजे मानसाम्भोजसुभ्रान्तभृङ्गीम् ।<br>
निजस्तोत्रसङ्गीतनृत्यप्रभाङ्गीम्<br>
     भजे शारदाम्बामजस्रं मदम्बाम् ॥ ७॥<br>
<br>
भवाम्भोजनेत्राजसम्पूज्यमानां<br>
     लसन्मन्दहासप्रभावक्त्रचिह्नाम् ।<br>
चलच्चञ्चलाचारुताटङ्ककर्णां<br>
     भजे शारदाम्बामजस्रं मदम्बाम् ॥ ८॥<br>
<br>
इति श्रीमच्छङ्करभगवतः कृतौ<br>
शारदाभुजङ्गप्रयाताष्टक सम्पूर्णम् ॥<br>



</body>
</html> 
