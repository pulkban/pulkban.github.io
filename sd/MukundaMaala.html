<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Mukunda Maala</h1>
<h1 class="card-header display-5">मुकुन्द माला स्तोत्रम्</h1>
<div class="card-body display-6">

MukundaMaala<br>
</h1>

मुकुन्दमाला स्तोत्रम्<br>
घुष्यते यस्य नगरे रङ्गयात्रा दिने दिने ।<br>
तमहं शिरसा वन्दे राजानं कुलशेखरम् ॥<br><br>
श्रीवल्लभेति वरदेति दयापरेति<br>
भक्तप्रियेति भवलुण्ठनकोविदेति ।<br>
नाथेति नागशयनेति जगन्निवासेth-<br>
-aaलापनं प्रतिपदं कुरु मे मुकुन्द || 1 ॥<br><br>
जयतु जयतु देवो देवकीनन्दनोऽयं<br>
जयतु जयतु कृष्णो वृष्णिवंशप्रदीपः ।<br>
जयतु जयतु मेघश्यामलः कोमलाङ्गो<br>
जयतु जयतु पृथ्वीभारनाशो मुकुन्दः || 2 ॥<br><br>
मुकुन्द मूर्ध्ना प्रणिपत्य याचे<br>
भवन्तमेकान्तमियन्तमर्थम् ।<br>
अविस्मृतिस्त्वच्चरणारविन्दे<br>
भवे भवे मेऽस्तु भवत्प्रसादात् || 3 ॥<br><br>
नाहं वन्दे तव चरणयोर्द्वन्द्वमद्वन्द्वहेतोः<br>
कुम्भीपाकं गुरुमपि हरे नारकं नापनेतुम् ।<br>
रम्यारामामृदुतनुलता नन्दने नापि रन्तुं<br>
भावे भावे हृदयभवने भावयेयं भवन्तम् || 4 ॥<br><br>
नास्था धर्मे न वसुनिचये नैव कामोपभोगे<br>
यद्यद्भव्यं भवतु भगवन् पूर्वकर्मानुरूपम् ।<br>
एतत्प्रार्थ्यं मम बहुमतं जन्मजन्मान्तरेऽपि<br>
त्वत्पादाम्भोरुहयुगगता निश्चला भक्तिरस्तु || 5 ॥<br><br>
दिवि वा भुवि वा ममास्तु वासो<br>
नरके वा नरकान्तक प्रकामम् ।<br>
अवधीरित शारदारविन्दौ<br>
चरणौ ते मरणेऽपि चिन्तयामि || 6 ॥<br><br>
कृष्ण त्वदीय पदपङ्कजपञ्जरान्त-<br>
-मद्यैव मे विशतु मानसराजहंसः ।<br>
प्राणप्रयाणसमये कफवातपित्तैः<br>
कण्ठावरोधनविधौ स्मरणं कुतस्ते || 7 ॥<br><br>
चिन्तयामि हरिमेव सन्ततं<br>
मन्दमन्द हसिताननाम्बुजं<br>
नन्दगोपतनयं परात्परं<br>
नारदादिमुनिबृन्दवन्दितम् || 8 ॥<br><br>
करचरणसरोजे कान्तिमन्नेत्रमीने<br>
श्रममुषि भुजवीचिव्याकुलेऽगाधमार्गे ।<br>
हरिसरसि विगाह्यापीय तेजोजलौघं<br>
भवमरुपरिखिन्नः खेदमद्य त्यजामि || 9 ॥<br><br>
सरसिजनयने सशङ्खचक्रे<br>
मुरभिदि मा विरम स्वचित्त रन्तुम् ।<br>
सुखतरमपरं न जातु जाने<br>
हरिचरणस्मरणामृतेन तुल्यम् || 10 ॥<br><br>
मा भीर्मन्दमनो विचिन्त्य बहुधा यामीश्चिरं यातनाः<br>
नामी नः प्रभवन्ति पापरिपवः स्वामी ननु श्रीधरः ।<br>
आलस्यं व्यपनीय भक्तिसुलभं ध्यायस्व नारायणं<br>
लोकस्य व्यसनापनोदनकरो दासस्य किं न क्षमः || 11 ॥<br><br>
भवजलधिगतानां द्वन्द्ववाताहतानां<br>
सुतदुहितृकलत्र त्राण भारार्दितानाम् ।<br>
विषम विषय तोये मज्ज तामप्लवानां<br>
भवतु शरणमेको विष्णुपोतो नराणाम् || 12 ॥<br><br>
भवजलधिमगाधं दुस्तरं निस्तरेयं<br>
कथमहमिति चेतो मा स्म गाः कातरत्वम् ।<br>
सरसिजदृशि देवे तावकी भक्तिरेका<br>
नरकभिदि निषण्णा तारयिष्यत्यवश्यम् || 13 ॥<br><br>
तृष्णातोये मदनपवनोद्धूत मोहोर्मिमाले<br>
दारावर्ते तनयसहजग्राहसङ्घाकुले च ।<br>
संसाराख्ये महति जलधौ मज्जतां नस्त्रिधामन्<br>
पादाम्भोजे वरद भवतो भक्तिनावं प्रयच्छ || 14 ॥<br><br>
माद्राक्षं क्षीणपुण्यान् क्षणमपि भवतो भक्तिहीनान्पदाब्जे<br>
माश्रौषं श्राव्यबन्धं तव चरित मपास्यान्य दाख्यानजातम् ।<br>
मास्मार्षं माधव त्वामपि भुवनपते चेतसापह्नुवाना-<br>
-न्माभूवं त्वत्सपर्या व्यतिकररहितो जन्मजन्मान्तरेऽपि || 15 ॥<br><br>
जिह्वे कीर्तय केशवं मुररिपुं चेतो भज श्रीधरं<br>
पाणिद्वन्द्व समर्चयाच्युतकथाः श्रोत्रद्वय त्वं शृणु ।<br>
कृष्णं लोकय लोचनद्वय हरेर्गच्छाङ्घ्रि युग्मालयं<br>
जिघ्र घ्राण मुकुन्द पादतुलसीं मूर्धन्नमाधोक्षजम् || 16 ॥<br><br>
Started 16-Jul-2022<br>
हे लोकाः शृणुत प्रसूति मरण व्याधेश्चिकिth त्सामिमां<br>
योगज्ञाः समुदा हरन्ति मुनयो यां याज्ञ वल्क्यादयः ।<br>
अन्तर्ज्योति रमेय मेक ममृतं कृष्णाख्य मापीयतां<br>
तत्पीतं परमौषधं वितनुते निर्वाण मात्यन्तिकम् || 17 ।<br>
हे मर्त्याः परमं हितं शृणुत वो वक्ष्यामि सङ्क्षे पतः<br>
संसारार्ण वमा पदूर्मि बहुलं सम्यक्प्र विश्य स्थिताः ।<br>
नानाज्ञान मपास्य चेतसि नमो नारायणा येत्यमुं<br>
मन्त्रं सप्रणवं प्रणाम सहितं प्रावर्त यध्वं मुहुः || 18 ॥<br><br>
पृथ्वी रेणुरणुः पयांसि कणिकाः फल्गुः स्फुलिङ्गोऽ नल: लघु-<br>
तेजो निःश्वसनं मरुत्त नुतरं रन्ध्रं सुसूक्ष्मं नभः ।<br>
क्षुद्रा रुद्र पिता महप्र भृतयः कीटाः समस्ताः सुराः<br>
दृष्टे यत्र स तावको विजयते भूमा वधूता वधिः || 19 ॥<br><br>
बद्धे नाञ्ज लिना नतेन शिरसा गात्रैः सरोमोद्गमैः<br>
कण्ठेन स्वर गद्गदेन नयने नोद्गीर्ण बाष्पाम्बुना ।<br>
नित्यं त्वच्चर णारविन्द युगल ध्याना मृता स्वादिनाm-<br>
aस्माकं सरसी रुहाक्ष सततं सम्पद्यतां जीवितम् || 20 ॥<br><br>
हे गोपालक हे कृपा जलनिधे हे सिन्धु कन्यापते<br>
हे कंसान्तक हे गजेन्द्र करुणा पारीण हे माधव ।<br>
हे रामानुज हे जगत्त्र यगुरो हे पुण्डरीकाक्ष मां<br>
हे गोपी जननाथ पालय परं जानामि न त्वां विना || 21 ॥<br><br>
भक्तापाय भुजङ्ग गारुड मणिस्त्रैलोक्य रक्षामणिः<br>
गोपी लोचन चात काम्बुद मणिः सौन्दर्य मुद्रामणिः ।<br>
यः कान्ता मणि रुक्मिणी घनकुच द्वन्द्वैक भूषामणिः<br>
श्रेयो देव शिखामणिर्दिशतु नो गोपाल चूडामणिः || 22 ॥<br><br>
Ended 16-Jul-2022<br>
Started 17-Jul-2022<br>
शत्रुच्छे दैक मन्त्रं सकल मुप निषद्वाक्य सम्पूज्य मन्त्रं<br>
संसारोत्तार मन्त्रं समुप चिततमः सङ्घ निर्याण मन्त्रम् ।<br>
सर्वैश्वर्यैक मन्त्रं व्यसन भुजग सन्दष्ट सन्त्राण मन्त्रं<br>
जिह्वे श्रीकृष्ण मन्त्रं जप जप सततं जन्म साफल्य मन्त्रम् || 23 ॥<br><br>
व्यामोह प्रशमौषधं मुनि मनोवृत्ति प्रवृत्त्यौषधं<br>
दैत्येन्द्रार्तिक रौषधं त्रिभुवनी सञ्जीव नैकौषधम् ।<br>
भक्तात्यन्त हितौषधं भवभय प्रध्वंस नैकौषधं<br>
श्रेयःप्राप्तिक रौषधं पिब मनः श्रीकृष्ण दिव्यौ षधम् || 24 ॥<br><br>
आम्नायाभ्य सनान्य रण्य रुदितं वेदव्र तान्यन्वहं<br>
मेद श्छेद फलानि पूर्त विधयः सर्वे हुतं भस्मनि ।<br>
तीर्थानाम वगाह नानि च गजस्नानं विना यत्पद-<br>
-द्वन्द्वाम्भोरुह संस्मृतिr र्विजयते देवः स नारायणः || 25 ॥<br><br>
श्रीमन्नाम प्रोच्य नारायणाख्यं के न प्रापुर्वाञ्छितं पापिनोऽपि ।<br>
हा नः पूर्वं वाक्प्रवृत्ता न तस्मिन् तेन प्राप्तं गर्भ वासादि दुःखम् || 26 ॥<br><br>
मज्जन्मनः फलमिदं मधुकैटभारे मत्प्रार्थनीय मदनुग्रह एष एव ।<br>
त्वद्भृत्य भृत्य परिचारक भृत्य भृत्य भृत्यस्य भृत्य इति मां स्मर लोकनाथ || 27 ॥<br><br>
नाथे नः पुरुषोत्तमे त्रिजगता मेकाधिपे चेतसा<br>
सेव्ये स्वस्य पदस्य दातरि सुरे - नारायणे तिष्ठति ।<br>
यं कञ्चित्पुरुषा धमं कतिपय ग्रामेश मल्पार्थदं<br>
सेवायै मृग यामहे नरमहो मूका वराका वयम् || 28 ॥<br><br>
Ended 17-Jul-2022<br>
मदन परिहर स्थितिं मदीये मनसि मुकुन्द पदार विन्दधाम्नि ।<br>
हर नयन कृशा नुना कृशोऽसि स्मरसि न चक्र पराक्रमं मुरारेः || 29 ॥<br><br>
तत्त्वं ब्रुवाणानि परं परस्मा-<br>
-न्मधु क्षरन्तीव सतां फलानि ।<br>
प्रावर्तय प्राञ्जलिरस्मि जिह्वे<br>
नामानि नारायण गोचराणि || 30 ॥<br><br>
इदं शरीरं परिणामपेशलं<br>
पतत्यवश्यं श्लथसन्धिजर्जरम् ।<br>
किमौषधैः क्लिश्यसि मूढ दुर्मते<br>
निरामयं कृष्णरसायनं पिब || 31 ॥<br><br>
दारा वाराकरवरसुता ते तनूजो विरिञ्चिः<br>
स्तोता वेदस्तव सुरगणो भृत्यवर्गः प्रसादः ।<br>
मुक्तिर्माया जगदविकलं तावकी देवकी ते<br>
माता मित्रं बलरिपुसुतस्त्वय्यतोऽन्यन्न जाने || 32 ॥<br><br>
कृष्णो रक्षतु नो जगत्त्रयगुरुः कृष्णं नमस्याम्यहं<br>
कृष्णेनामरशत्रवो विनिहताः कृष्णाय तस्मै नमः ।<br>
कृष्णादेव समुत्थितं जगदिदं कृष्णस्य दासोऽस्म्यहं<br>
कृष्णे तिष्ठति सर्वमेतदखिलं हे कृष्ण रक्षस्व माम् || 33 ॥<br><br>
तत्त्वं प्रसीद भगवन् कुरु मय्यनाथे<br>
विष्णो कृपां परमकारुणिकः किल त्वम् ।<br>
संसारसागरनिमग्नमनन्तदीन-<br>
-मुद्धर्तुमर्हसि हरे पुरुषोत्तमोऽसि || 34 ॥<br><br>
नमामि नारायणपादपङ्कजं<br>
करोमि नारायणपूजनं सदा ।<br>
वदामि नारायणनाम निर्मलं<br>
स्मरामि नारायणतत्त्वमव्ययम् || 35 ॥<br><br>
श्रीनाथ नारायण वासुदेव<br>
श्रीकृष्ण भक्तप्रिय चक्रपाणे ।<br>
श्रीपद्मनाभाच्युत कैटभारे<br>
श्रीराम पद्माक्ष हरे मुरारे || 36 ॥<br><br>
अनन्त वैकुण्ठ मुकुन्द कृष्ण<br>
गोविन्द दामोदर माधवेति ।<br>
वक्तुं समर्थोऽपि न वक्ति कश्चि-<br>
-दहो जनानां व्यसनाभिमुख्यम् || 37 ॥<br><br>
ध्यायन्ति ये विष्णुमनन्तमव्ययं<br>
हृत्पद्ममध्ये सततं व्यवस्थितम् ।<br>
समाहितानां सतताभयप्रदं<br>
ते यान्ति सिद्धिं परमां च वैष्णवीम् || 38 ॥<br><br>
क्षीरसागरतरङ्गशीकरा-<br>
-ऽऽसारतारकितचारुमूर्तये ।<br>
भोगिभोगशयनीयशायिने<br>
माधवाय मधुविद्विषे नमः || 39 ॥<br><br>
यस्य प्रियौ श्रुतिधरौ कविलोकवीरौ<br>
मित्रे द्विजन्मवरपद्मशरावभूताम् ।<br>
तेनाम्बुजाक्षचरणाम्बुजषट्पदेन<br>
राज्ञा कृता कृतिरियं कुलशेखरेण || 40 ॥<br><br>
इति कुलशेखर प्रणीतं मुकुन्दमाला । <br>

https://vignanam.org/devanagari/mukunda-mala-stotram.html <br>
http://gitabase.com/eng/MM <br>

</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
