<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif
}
</style>
</head>
<body >

<mark>
-------------------------<br>
<h1 class="display-5">
MukundaMaala<br>
</h1>

मुकुन्दमाला स्तोत्रम्
घुष्यते यस्य नगरे रङ्गयात्रा दिने दिने ।
तमहं शिरसा वन्दे राजानं कुलशेखरम् ॥<br>
श्रीवल्लभेति वरदेति दयापरेति
भक्तप्रियेति भवलुण्ठनकोविदेति ।
नाथेति नागशयनेति जगन्निवासेth-
-aaलापनं प्रतिपदं कुरु मे मुकुन्द || 1 ॥<br>
जयतु जयतु देवो देवकीनन्दनोऽयं
जयतु जयतु कृष्णो वृष्णिवंशप्रदीपः ।
जयतु जयतु मेघश्यामलः कोमलाङ्गो
जयतु जयतु पृथ्वीभारनाशो मुकुन्दः || 2 ॥<br>
मुकुन्द मूर्ध्ना प्रणिपत्य याचे
भवन्तमेकान्तमियन्तमर्थम् ।
अविस्मृतिस्त्वच्चरणारविन्दे
भवे भवे मेऽस्तु भवत्प्रसादात् || 3 ॥<br>
नाहं वन्दे तव चरणयोर्द्वन्द्वमद्वन्द्वहेतोः
कुम्भीपाकं गुरुमपि हरे नारकं नापनेतुम् ।
रम्यारामामृदुतनुलता नन्दने नापि रन्तुं
भावे भावे हृदयभवने भावयेयं भवन्तम् || 4 ॥<br>
नास्था धर्मे न वसुनिचये नैव कामोपभोगे
यद्यद्भव्यं भवतु भगवन् पूर्वकर्मानुरूपम् ।
एतत्प्रार्थ्यं मम बहुमतं जन्मजन्मान्तरेऽपि
त्वत्पादाम्भोरुहयुगगता निश्चला भक्तिरस्तु || 5 ॥<br>
दिवि वा भुवि वा ममास्तु वासो
नरके वा नरकान्तक प्रकामम् ।
अवधीरित शारदारविन्दौ
चरणौ ते मरणेऽपि चिन्तयामि || 6 ॥<br>
कृष्ण त्वदीय पदपङ्कजपञ्जरान्त-
-मद्यैव मे विशतु मानसराजहंसः ।
प्राणप्रयाणसमये कफवातपित्तैः
कण्ठावरोधनविधौ स्मरणं कुतस्ते || 7 ॥<br>
चिन्तयामि हरिमेव सन्ततं
मन्दमन्द हसिताननाम्बुजं
नन्दगोपतनयं परात्परं
नारदादिमुनिबृन्दवन्दितम् || 8 ॥<br>
करचरणसरोजे कान्तिमन्नेत्रमीने
श्रममुषि भुजवीचिव्याकुलेऽगाधमार्गे ।
हरिसरसि विगाह्यापीय तेजोजलौघं
भवमरुपरिखिन्नः खेदमद्य त्यजामि || 9 ॥<br>
सरसिजनयने सशङ्खचक्रे
मुरभिदि मा विरम स्वचित्त रन्तुम् ।
सुखतरमपरं न जातु जाने
हरिचरणस्मरणामृतेन तुल्यम् || 10 ॥<br>
मा भीर्मन्दमनो विचिन्त्य बहुधा यामीश्चिरं यातनाः
नामी नः प्रभवन्ति पापरिपवः स्वामी ननु श्रीधरः ।
आलस्यं व्यपनीय भक्तिसुलभं ध्यायस्व नारायणं
लोकस्य व्यसनापनोदनकरो दासस्य किं न क्षमः || 11 ॥<br>
भवजलधिगतानां द्वन्द्ववाताहतानां
सुतदुहितृकलत्र त्राण भारार्दितानाम् ।
विषम विषय तोये मज्ज तामप्लवानां
भवतु शरणमेको विष्णुपोतो नराणाम् || 12 ॥<br>
भवजलधिमगाधं दुस्तरं निस्तरेयं
कथमहमिति चेतो मा स्म गाः कातरत्वम् ।
सरसिजदृशि देवे तावकी भक्तिरेका
नरकभिदि निषण्णा तारयिष्यत्यवश्यम् || 13 ॥<br>
तृष्णातोये मदनपवनोद्धूत मोहोर्मिमाले
दारावर्ते तनयसहजग्राहसङ्घाकुले च ।
संसाराख्ये महति जलधौ मज्जतां नस्त्रिधामन्
पादाम्भोजे वरद भवतो भक्तिनावं प्रयच्छ || 14 ॥<br>
माद्राक्षं क्षीणपुण्यान् क्षणमपि भवतो भक्तिहीनान्पदाब्जे
माश्रौषं श्राव्यबन्धं तव चरित मपास्यान्य दाख्यानजातम् ।
मास्मार्षं माधव त्वामपि भुवनपते चेतसापह्नुवाना-
-न्माभूवं त्वत्सपर्या व्यतिकररहितो जन्मजन्मान्तरेऽपि || 15 ॥<br>
जिह्वे कीर्तय केशवं मुररिपुं चेतो भज श्रीधरं
पाणिद्वन्द्व समर्चयाच्युतकथाः श्रोत्रद्वय त्वं शृणु ।
कृष्णं लोकय लोचनद्वय हरेर्गच्छाङ्घ्रि युग्मालयं
जिघ्र घ्राण मुकुन्द पादतुलसीं मूर्धन्नमाधोक्षजम् || 16 ॥<br>
Started 16-Jul-2022
हे लोकाः शृणुत प्रसूति मरण व्याधेश्चिकिth त्सामिमां
योगज्ञाः समुदा हरन्ति मुनयो यां याज्ञ वल्क्यादयः ।
अन्तर्ज्योति रमेय मेक ममृतं कृष्णाख्य मापीयतां
तत्पीतं परमौषधं वितनुते निर्वाण मात्यन्तिकम् || 17 ।
हे मर्त्याः परमं हितं शृणुत वो वक्ष्यामि सङ्क्षे पतः
संसारार्ण वमा पदूर्मि बहुलं सम्यक्प्र विश्य स्थिताः ।
नानाज्ञान मपास्य चेतसि नमो नारायणा येत्यमुं
मन्त्रं सप्रणवं प्रणाम सहितं प्रावर्त यध्वं मुहुः || 18 ॥<br>
पृथ्वी रेणुरणुः पयांसि कणिकाः फल्गुः स्फुलिङ्गोऽ नल: लघु-
तेजो निःश्वसनं मरुत्त नुतरं रन्ध्रं सुसूक्ष्मं नभः ।
क्षुद्रा रुद्र पिता महप्र भृतयः कीटाः समस्ताः सुराः
दृष्टे यत्र स तावको विजयते भूमा वधूता वधिः || 19 ॥<br>
बद्धे नाञ्ज लिना नतेन शिरसा गात्रैः सरोमोद्गमैः
कण्ठेन स्वर गद्गदेन नयने नोद्गीर्ण बाष्पाम्बुना ।
नित्यं त्वच्चर णारविन्द युगल ध्याना मृता स्वादिनाm-
aस्माकं सरसी रुहाक्ष सततं सम्पद्यतां जीवितम् || 20 ॥<br>
हे गोपालक हे कृपा जलनिधे हे सिन्धु कन्यापते
हे कंसान्तक हे गजेन्द्र करुणा पारीण हे माधव ।
हे रामानुज हे जगत्त्र यगुरो हे पुण्डरीकाक्ष मां
हे गोपी जननाथ पालय परं जानामि न त्वां विना || 21 ॥<br>
भक्तापाय भुजङ्ग गारुड मणिस्त्रैलोक्य रक्षामणिः
गोपी लोचन चात काम्बुद मणिः सौन्दर्य मुद्रामणिः ।
यः कान्ता मणि रुक्मिणी घनकुच द्वन्द्वैक भूषामणिः
श्रेयो देव शिखामणिर्दिशतु नो गोपाल चूडामणिः || 22 ॥<br>
Ended 16-Jul-2022
Started 17-Jul-2022
शत्रुच्छे दैक मन्त्रं सकल मुप निषद्वाक्य सम्पूज्य मन्त्रं
संसारोत्तार मन्त्रं समुप चिततमः सङ्घ निर्याण मन्त्रम् ।
सर्वैश्वर्यैक मन्त्रं व्यसन भुजग सन्दष्ट सन्त्राण मन्त्रं
जिह्वे श्रीकृष्ण मन्त्रं जप जप सततं जन्म साफल्य मन्त्रम् || 23 ॥<br>
व्यामोह प्रशमौषधं मुनि मनोवृत्ति प्रवृत्त्यौषधं
दैत्येन्द्रार्तिक रौषधं त्रिभुवनी सञ्जीव नैकौषधम् ।
भक्तात्यन्त हितौषधं भवभय प्रध्वंस नैकौषधं
श्रेयःप्राप्तिक रौषधं पिब मनः श्रीकृष्ण दिव्यौ षधम् || 24 ॥<br>
आम्नायाभ्य सनान्य रण्य रुदितं वेदव्र तान्यन्वहं
मेद श्छेद फलानि पूर्त विधयः सर्वे हुतं भस्मनि ।
तीर्थानाम वगाह नानि च गजस्नानं विना यत्पद-
-द्वन्द्वाम्भोरुह संस्मृतिr र्विजयते देवः स नारायणः || 25 ॥<br>
श्रीमन्नाम प्रोच्य नारायणाख्यं के न प्रापुर्वाञ्छितं पापिनोऽपि ।
हा नः पूर्वं वाक्प्रवृत्ता न तस्मिन् तेन प्राप्तं गर्भ वासादि दुःखम् || 26 ॥<br>
मज्जन्मनः फलमिदं मधुकैटभारे मत्प्रार्थनीय मदनुग्रह एष एव ।
त्वद्भृत्य भृत्य परिचारक भृत्य भृत्य भृत्यस्य भृत्य इति मां स्मर लोकनाथ || 27 ॥<br>
नाथे नः पुरुषोत्तमे त्रिजगता मेकाधिपे चेतसा
सेव्ये स्वस्य पदस्य दातरि सुरे - नारायणे तिष्ठति ।
यं कञ्चित्पुरुषा धमं कतिपय ग्रामेश मल्पार्थदं
सेवायै मृग यामहे नरमहो मूका वराका वयम् || 28 ॥<br>
Ended 17-Jul-2022
मदन परिहर स्थितिं मदीये मनसि मुकुन्द पदार विन्दधाम्नि ।
हर नयन कृशा नुना कृशोऽसि स्मरसि न चक्र पराक्रमं मुरारेः || 29 ॥<br>
तत्त्वं ब्रुवाणानि परं परस्मा-
-न्मधु क्षरन्तीव सतां फलानि ।
प्रावर्तय प्राञ्जलिरस्मि जिह्वे
नामानि नारायण गोचराणि || 30 ॥<br>
इदं शरीरं परिणामपेशलं
पतत्यवश्यं श्लथसन्धिजर्जरम् ।
किमौषधैः क्लिश्यसि मूढ दुर्मते
निरामयं कृष्णरसायनं पिब || 31 ॥<br>
दारा वाराकरवरसुता ते तनूजो विरिञ्चिः
स्तोता वेदस्तव सुरगणो भृत्यवर्गः प्रसादः ।
मुक्तिर्माया जगदविकलं तावकी देवकी ते
माता मित्रं बलरिपुसुतस्त्वय्यतोऽन्यन्न जाने || 32 ॥<br>
कृष्णो रक्षतु नो जगत्त्रयगुरुः कृष्णं नमस्याम्यहं
कृष्णेनामरशत्रवो विनिहताः कृष्णाय तस्मै नमः ।
कृष्णादेव समुत्थितं जगदिदं कृष्णस्य दासोऽस्म्यहं
कृष्णे तिष्ठति सर्वमेतदखिलं हे कृष्ण रक्षस्व माम् || 33 ॥<br>
तत्त्वं प्रसीद भगवन् कुरु मय्यनाथे
विष्णो कृपां परमकारुणिकः किल त्वम् ।
संसारसागरनिमग्नमनन्तदीन-
-मुद्धर्तुमर्हसि हरे पुरुषोत्तमोऽसि || 34 ॥<br>
नमामि नारायणपादपङ्कजं
करोमि नारायणपूजनं सदा ।
वदामि नारायणनाम निर्मलं
स्मरामि नारायणतत्त्वमव्ययम् || 35 ॥<br>
श्रीनाथ नारायण वासुदेव
श्रीकृष्ण भक्तप्रिय चक्रपाणे ।
श्रीपद्मनाभाच्युत कैटभारे
श्रीराम पद्माक्ष हरे मुरारे || 36 ॥<br>
अनन्त वैकुण्ठ मुकुन्द कृष्ण
गोविन्द दामोदर माधवेति ।
वक्तुं समर्थोऽपि न वक्ति कश्चि-
-दहो जनानां व्यसनाभिमुख्यम् || 37 ॥<br>
ध्यायन्ति ये विष्णुमनन्तमव्ययं
हृत्पद्ममध्ये सततं व्यवस्थितम् ।
समाहितानां सतताभयप्रदं
ते यान्ति सिद्धिं परमां च वैष्णवीम् || 38 ॥<br>
क्षीरसागरतरङ्गशीकरा-
-ऽऽसारतारकितचारुमूर्तये ।
भोगिभोगशयनीयशायिने
माधवाय मधुविद्विषे नमः || 39 ॥<br>
यस्य प्रियौ श्रुतिधरौ कविलोकवीरौ
मित्रे द्विजन्मवरपद्मशरावभूताम् ।
तेनाम्बुजाक्षचरणाम्बुजषट्पदेन
राज्ञा कृता कृतिरियं कुलशेखरेण || 40 ॥<br>
इति कुलशेखर प्रणीतं मुकुन्दमाला । <br>

https://vignanam.org/devanagari/mukunda-mala-stotram.html <br>
http://gitabase.com/eng/MM <br>

</body>
</html> 
