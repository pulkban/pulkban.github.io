<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; }  .card-text{ font-size:19px; }</style>
</head>
<body>
<hr>
<div class="mx-4">
<div class="card" >
<h1 class="card-header display-5">Ananda Sagara Stavam</h1>
<div class="card-text m-1">
Madurai Meenakshi - Neelakanda Deekshidhar<br>
Appayya Deekshidhar's Grand son (his brother's)<br>
Strong in Sanskrit<br>
New Hall - making scriptures - Head sculptor did for Raja. During Rani sculpting, you see a blemish just above knee. Neelakanda Deekshidhar was supervising. Sculptor conveys the difficulty. With gnaana dhrishti, he finds there is a mole near knee. Deekshidhar tells to sculptor to leave as is. While presenting, King becomes angry and wants to punish Neelakanda (how can he see antharangam of queen). Asks the servants to burn the eyes using the rods. Neelakanda was doing pooja in house - outside, the soldiers were there - he knew. Neelakanda takes the camphor and burns his eyes himself. Servants run to king and inform this.  Now King realises that how did he know - isnt that a similar way Neelakanda might have seen that mole in Gnaana Dhrishti. Repents and asks apology. Neelakanda to avoid having king feel guilty, comes to Meenakshi temple and recites this. The eyesight comes back<br>
<br>
Mokshaabdi Ragam almost<br>
<br>
</div>
<div class="card-body display-6">
Started 30-Mar-2024<br>
<br>
आनन्द सागर स्तवः <br>
<br>
विज्ञाप नार्ह-विरलावस रान वाप्त्या<br>
       मन्दोद्यमे मयि दवीयसि विश्वमातुः ।<br>
अव्याजभूत-करुणा-पवनापविद्धानि <br>
       अन्तः स्मराम्यह मपाङ्ग-तरङ्गितानि ॥ १॥<br>
<br>
आवेद्यता मविदितं किमथाप्य नुक्तं<br>
       वक्तव्य मान्तर-रुजोपशमाय नालम् ।<br>
इत्यर्थ्यसे किमपि तच्छ्रवणे निधातुं<br>
       मातः प्रसीद मलयध्वज-पाण्ड्य कन्ये ॥ २॥<br>
<br>
आक्रन्दितं रुदितमाहतमानने वा<br>
       कस्यार्द्रमस्तु हृदयं किमतः फलं वा ।<br>
यस्या मनो द्रवति या जगतां स्वतन्त्रा<br>
       तस्यास्तवाम्ब पुरतः कथयामि खेदम् ॥ ३॥<br>
<br>
पर्याकुले मनसि वाचि परिस्खलन्त्या-<br>
       मावर्तगर्त इव चक्षुषि घूर्णमाने ।<br>
कस्तेऽभिधास्यति शिवे मम तामवस्थां<br>
       काले दयस्व कथयामि तवाधुनैव ॥ ४॥<br>
<br>
भक्तिं करोतु नितरां सुरजाति मात्रे<br>
       ग्रामीणजन्तु रिव पौरजनेषु लोकः ।<br>
अन्यत्र देवि भवदीय-पदारविन्दात्<br>
       आकृष्यमाण मपि मे हृदयं न याति ॥ ५॥<br>
<br>
अङ्गीकुरु त्वमव धीरय वा वयं तु<br>
       दासास्तवेति वचसैव जयेम लोकान् ।<br>
एतावतैव सुकरो ननु विश्वमात:<br>
       उद्दण्ड दण्डधर-किङ्कर मौलिभङ्गः ॥ ६॥<br>
<br>
वेदान्त वाक्य-जनितं विमलं विचारै:<br>
       आसाद्य बोध मनुचिन्त नतोऽपरोक्षम् ।<br>
मुक्तिं व्रजन्ति मनुजा इति सूक्ति माद्यां<br>
       आलम्ब्य कस्तरितु मर्हति शैलकन्ये ॥ ७॥<br>
<br>
एकैक-वेदविषयाः कति नामशाखा:<br>
       तासां शिरांसि कति नाम पृथग्विधानि ।<br>
अर्थावबोध-विधुरोऽ क्षरलाभ एव<br>
       केषां नृणां कतिभि रस्तु शरीर बन्धैः ॥ ८॥<br>
<br>
30-Mar-2024 [Ends]<br>
<br>
31-Mar-2024<br>
<br>
न्यायाः परस्पर-विभिन्न दिशः सहस्रम् -<br>
       उच्चावचानि च भवन्त्युप बृंहणानि ।<br>
एवं स्थिते गिरिसुते निगमोपलानां<br>
       तात्पर्य-सार मवधारयितुं क्षमः कः ॥ ९॥<br>
<br>
अस्त्वक्षर ग्रह-विधिर्जनुषां सहस्रै:<br>
       आपाततो भवतु नाम ततोऽर्थ बोधः ।<br>
दुर्वादि कल्पित- विकल्प-तरङ्ग सान्द्रान्<br>
       दुष्पूर्व पक्ष-जलधीन् कथ मुत्तरेयुः ॥ १०॥<br>
<br>
ब्रह्मेति शक्तिरिति बन्धविमोच नीति<br>
       मायामयीति मदनान्तक- वल्लभेति ।<br>
सप्ताष्ट शब्द-परिवर्तन मात्र एव<br>
       सामर्थ्य मावहति शास्त्र परिश्र मोऽयम् ॥ ११॥<br>
<br>
तस्मै प्रसीदसि गिरीन्द्रसुते य इत्थं<br>
       सम्पादयेत शनकै रपरोक्ष बोधम् ।<br>
यस्मै प्रसीदसि स च क्षमतेऽ वबोद्धुम्<br>
       इत्थं परस्पर-समाश्रय मेतदास्ते ॥ १२॥<br>
<br>
आकर्णय त्वमिम मभ्युपगम्य वादं<br>
       जानातु कोऽपि यदि वा हृदयं श्रुतीनाम् ।<br>
तस्याप्य सङ्ख्य-भव बन्ध शतार्जितोऽयं<br>
       द्वैतभ्रमो गलतु जन्मशतैः कियद्भिः ॥ १३॥<br>
<br>
काले महत् यनवधा वपतन् कदापि<br>
       क्वाप्यन्तिमे जनुषि कोऽपि गतिं लभेत ।<br>
इत्थं समर्थनविधिः पर मागमानां<br>
       पर्याय सूक्ति विधया नयनं नञर्थे ॥ १४॥<br>
<br>
एकापवर्ग समये जगतोऽपवर्गः<br>
       सर्वापवर्ग समये पुन रस्तशङ्कः ।<br>
ईदृग् विधं कमपि पक्ष मिहावलम्ब्य<br>
       स्थातुं सुखं क्षम मनेन पथा प्रवृत्तैः ॥ १५॥<br>
<br>
अभ्यस्य वेद मवधार्य च पूर्व तन्त्रम्<br>
       आलक्ष्य शिष्ट चरितानि पृथग् विधानि ।<br>
अध्याप नादिभि रवाप्य धनं च भूरि<br>
       कर्माणि मात रलसाः कथ माचरेयुः ॥ १६॥<br>
<br>
आयस्य तावदपि कर्म करोतु कश्चित्<br>
       तेनापि मात रधिकं किमिवानु भाव्यम् ।<br>
आस्ते सुखं य इह भारतवर्ष सीमनि<br>
       आस्ते स किञ्चि दित उत्तरतोऽ पसृत्य ॥ १७॥<br>
<br>
कर्म त्यजेम यदि नूनमधः पतेम<br>
       यद्याचरेम न कदापि भवं तरेम ।<br>
कर्म त्यजेदिति चरेदिति च प्रवृत्ताः<br>
       भावेन केन निगमा इति न प्रतीमः ॥ १८॥<br>
<br>
31-Mar-2024 [Ends]<br>
<br>
6-Apr-2024<br>
<br>
कर्मण्यकर्म-विधि रेष यदाचरन्ति<br>
       कर्माणि तत्त दनुबन्ध-जिहासयेति ।<br>
सत्यं तथाप्यभिनवो भविता न बन्धः<br>
       प्राचीन बन्धहरणे क इवाभ्युपायः ॥ १९॥<br>
<br>
प्रारब्धकर्म कियदारभते कियद्वा<br>
       प्रारप्स्यते कियदिदं क इवावधत्ताम् ।<br>
कालः कियानिव मया प्रतिपालनीय:<br>
       यस्य क्षणार्धमपि कल्प शत त्वमेति ॥ २०॥<br>
<br>
पुंसः क्षणार्ध मपि संसरणाक्षमस्य<br>
       साङ्ख्यादयः सरणयो न विशन्ति कर्णम् ।<br>
सङ्ख्याय गाङ्गसिकताः सकलाश्च सूक्ष्मा<br>
       भुङ्क्ष्वेति वागिव महाक्षुध यार्दितस्य ॥ २१॥<br>
<br>
भक्तिस्तु का यदि भवेत् रतिभावभेद:<br>
       तत्केवलान् वयितया विफलैव भक्तिः ।<br>
प्रीतिस् त्वयि त्रिजगदात्मनि कस्य नास्ति<br>
       स्वात्मद्रुहो न खलु सन्ति जनास् त्रिलोक्याम् ॥ २२॥<br>
<br>
आत्मा समस्त जगतां भवतीति सम्यक्<br>
       विज्ञाय यत् वितनुते त्वयि भावबन्धम् ।<br>
सा भक्ति रित् यभिमतं यदि सिद्धमिष्टं<br>
       व्यर्थं विशेष्यम् अलमस्तु विशेषणं नः ॥ २३॥<br>
<br>
स्वात्मेत रत्व मवधार्य परत्व बुद्ध्या<br>
       यत्प्रीयते गुरु जनेष्विव सैव भक्तिः ।<br>
स्यादेत देवमिय मेव तु मे जिहास्या<br>
       द्वैत भ्रमात् किमधिकं भवबन्ध मूलम् ॥ २४॥<br>
<br>
सेवैव भक्तिरिति कर्मपथ प्रवेशः<br>
       सेव्य प्रसाद फलका किल कर्मसेवा ।<br>
ध्यान प्रवाह इति चेच् छ्रवणात् तृतीयः<br>
       प्रागेव मात रय माकलितोऽ भ्युपायः ॥ २५॥<br>
<br>
अत्रैव दास्यसि विमुक्ति मथापि याचे<br>
       मातः शरीर पतनं मणिकर्णिकायाम् ।<br>
अस्तु स्वकृत्य मनुकम्पन मीश्वराणां<br>
       दासस्य कर्म करतैव तथा स्वकृत्यम् ॥ २६॥<br>
<br>
सद्यो भवेत् सुकृतिना मुपदेश लाभः<br>
       पापात्मनां बहुतिथे समये व्यतीते ।<br>
इत्यादिभिः किल पुराण वचोभि रम्ब<br>
       वाराणसी मपि न याचितु मुत्सुकोऽस्मि ॥ २७॥<br>
<br>
आक्रान्तमन्तररिभिः मदमत्सराद्यैः<br>
       गात्रं वलीपलित-रोगशतानुविद्धम् ।<br>
दारैः सुतैश्च गृहमावृतमुत्तमर्णैः<br>
       मातः कथं भवतु मे मनसः प्रसादः ॥ २८॥<br>
<br>
6-Apr-2024 [Ends]<br>
<br>
13-Apr-2024<br>
<br>
धन्याः कति त्रिभुवने परमोपभाग्यं<br>
       संसारमेव परमेश्वरि भावयन्तः ।<br>
आभासरूपमवबोधमिमं समेत्य<br>
       क्लिश्ये कियत्कियदहं त्वमुना भवेन ॥ २९॥<br>
<br>
का संस्कृतिः किमपचार-निबन्धनेयं<br>
       कीदृग्विधस्य तव किं क्षतमेतयेति ।<br>
प्रश्ने तु नास्मि कुशलः प्रतिवक्तुमेव<br>
       खेदस्तु मे जननि कोऽप्ययमेवमास्ते ॥ ३०॥<br>
<br>
एवं गतस्य मम साम्प्रतमेतदर्ह-<br>
       मत्रेदमौपयिकमित्थमिदं च साध्यम् ।<br>
अस्मिन्प्रमाणमिदमित्यपि बोद्धुमम्ब<br>
       शक्तिर्न मे भुवनसाक्षिणि किं करोमि ॥ ३१॥<br>
<br>
न ज्ञायते मम हितं नितरामुपायो<br>
       दीनोऽस्मि देवि समयाचरणाक्षमोऽस्मि ।<br>
तत्त्वामनन्यशरणः शरणं प्रपद्ये<br>
       मीनाक्षि विश्वजननीं जननीं ममैव ॥ ३२॥<br>
<br>
किञ्चिन्मया श्रुतिषु किञ्चिदिवागमेषु<br>
       शास्त्रेषु किञ्चिदुपदेशपथेषु किञ्चित् ।<br>
आघ्रातमस्ति यदतो भवतीं वरीतुं<br>
       गोप्त्रीति काचिदुदपद्यत बुद्धिरेषा ॥ ३३॥<br>
<br>
ब्रह्मैवमेवमहमेष तदाप्त्युपाय<br>
       इत्यागमार्थ-विधुराः प्रथमे दयार्हाः ।<br>
त्वद्रक्षकत्व-गुणमात्रविदो द्वितीया<br>
       इत्यर्थये सदधिकार-निरूपणाय ॥ ३४॥<br>
<br>
मातः करोषि ममतां मयि यावदीषत्<br>
       तावद्यते मम ततः किमिवास्ति साध्यम् ।<br>
मामित्थ मित्थ मुपयुङ्क्ष्व न विस्मरेति<br>
       किं स्वामिनं त्वरयते क्वचन स्वभृत्यः ॥ ३५॥<br>
<br>
त्याज्यं त्यजानि विहितं च समाचराणि<br>
       नित्येषु शक्तिमनुरुध्य हु वर्तितव्यम् ।<br>
तद्बुद्धिशक्तिमनुरुध्य न कार्यशक्तिम्<br>
       इत्येतदेव तु शिवे विनिवेदयामि ॥ ३६॥<br>
<br>
आत्मैव भार इति तं त्वयि यो निधत्ते<br>
       सोऽङ्गानि कानि कलयत्वलसः प्रपत्तेः ।<br>
विश्वस्य साक्षिणि विलक्षणलक्षणा या<br>
       विस्रम्भ सम्पदि यमेव समस्तमङ्गम् ॥ ३७॥<br>
<br>
13-Apr-2024 [Ends]<br>
<br>
14-Apr-2024<br>
<br>
त्वत्प्रेरणेन मिषतः श्वसतोऽपि मातः<br>
       प्रामादिकेऽपि सति कर्मणि मे न दोषः ।<br>
मात्रैव दत्त मशनं ग्रसतः सुतस्य<br>
       को नाम वक्ष्यति शिशोरति भुक्ति दोषम् ॥ ३८॥<br>
<br>
मुक्तिं सिषाधयिषतां निजयैव बुद्ध्या<br>
       प्रारब्ध कर्म भवतु प्रतिबन्ध हेतुः ।<br>
त्वामेव साधन तयापि समाश्रितानां<br>
       तुल्यं तदम्ब यदि कस्तव वीरवादः ॥ ३९॥<br>
<br>
प्रारब्ध कर्म गिरिजे भव दाश्रितानाम्<br>
       अन्यत्र सङ्क्रमय नाशय वा समूलम् ।<br>
मर्त्याश्च खल्वपि विषं वपुषि प्रसक्तं<br>
       सङ्क्रामयन्ति परतोऽपि च नाशयन्ति ॥ ४०॥<br>
<br>
त्वत् दर्शन श्रवण-वन्दन चिन्तनादिषु<br>
       अक्षाणि देवि विनियुज्य यथाधि कारम् ।<br>
रक्षेत् यसङ्ख्य -भव सम्भृत यैव मैत्र्या<br>
       रुन्ध्यां यदि स्थिर ममून् यधुनैव न स्युः ॥ ४१॥<br>
<br>
त्रातव्य एष इति चेत् करुणा मयि स्यात्<br>
       त्रायस्व किं सुकृत दुष्कृत चिन्तया मे ।<br>
कर्तुं जग त्तिरयितुं च विश‍ृङ्ख लायाः<br>
       कर्मानुरोध इति कं प्रति वञ्चनेयम् ॥ ४२॥<br>
<br>
त्वय्यर्पितं प्रथम मप्पय-यज्वनैव<br>
       स्वात्मार्पणं विदधता स्वकुलं समस्तम् ।<br>
का त्वं महेशि कुलदास मुपेक्षितुं मां<br>
       को वानुपासितु महं कुलदेवतां त्वाम् ॥ ४३॥<br>
<br>
मौढ्या दहं शरण यामि सुरान्तरं चेत्<br>
       किं तावता स्वमपि तस्य भवामि मातः ।<br>
अज्ञानतः परगृहं प्रविशन् परस्य<br>
       स्वत्वं प्रयास्यति पशुः किमु राजकीयः ॥ ४४॥<br>
<br>
आधाय मूर्धनि वृथैव भरं महान्तं<br>
       मूर्खा निमज्जथ कथं भवसागरेऽस्मिन् ।<br>
विन्यस्य भार मखिलं पदयोर् जनन्या<br>
       विस्रब्ध मुत्तरत पल्वल तुल्य मेनम् ॥ ४५॥<br>
<br>
क्वेदं पतिष्यति वपुः क्व ततो नु गम्यं<br>
       को दण्ड यिष्यति कियन्त मनेहसं वा ।<br>
किं तस्य सन्तरण-साधनमित् यनन्ता<br>
       चिन्ता स्थिता त्वयि शनै रवतारिता सा ॥ ४६॥<br>
<br>
14-Apr-2024 [Ends]<br>
<br>
20-Apr-2024<br>
<br>
ज्ञानं दिशेयमुत तेन विनोद्धरेयं<br>
       प्रारब्ध मप्यपलपेय मुतानु रुन्ध्याम् ।<br>
इत्थं सकृत् प्रपदनैक-वशं वदाया<br>
       मातुर् मयि प्रववृते महतीह चिन्ता ॥ ४७॥<br>
<br>
एतज् जडाजड- विवेचन मेत देव<br>
       क्षित्यादि तत्व-परिशोधन कौशलं च ।<br>
ज्ञानं च शैव मिद मागम- कोटि लभ्यं<br>
       मातुर्य दङ्घ्रि युगले निहितो मयात्मा ॥ ४८॥<br>
<br>
षट्त्रिंश दावरण-मध्यजुषि त्वदङ्घ्रौ<br>
       हालास्यनाथ दयिते निहितो मयात्मा ।<br>
भूभूतल त्रिदिव वर्तिषु कः क्षमेत<br>
       तच्चक्षुषापि निभृतेन निरीक्षितुं माम् ॥ ४९॥<br>
<br>
बन्धं हरिष्यसि सुखं वितरिष्य सीति<br>
       निश्चप्रचं निखिल मम्ब तदास्त एव ।<br>
सम्प्रत्यहं त्वयि निधाय भरं समस्तं<br>
       यन् निर्वृणोमि किमितोऽपि ममापवर्गे ॥ ५०॥<br>
<br>
काश्यां निपातय वपुः श्वपचालये वा<br>
       स्वर्गं नय त्वमपवर्ग मधोगतिं वा ।<br>
अद्यैव वा कुरु दयां पुनरायतौ वा<br>
       कः सम्भ्रमो मम धने धनिनः प्रमाणम् ॥ ५१॥<br>
<br>
नाहं सहे तव कथा श्रवणान्तरायं<br>
       नाहं सहे तव पदार्चन विच्युतिं वा ।<br>
मोक्षं दिशैत दविरुद्ध मिदं न चेत्स्यात् -<br>
       नैवास्तु मात रपवर्ग महोपसर्गः ॥ ५२॥<br>
<br>
आचूड माचरण मम्ब तवानु वारम् <br>
       अन्तः स्मरन् भुवन मङ्गल मङ्ग मङ्गम् ।<br>
आनन्द सागर-तरङ्ग परम्पराभि:<br>
       आन्दोलितो न गणयामि गतान्यहानि ॥ ५३॥<br>
<br>
पाषाणतोऽपि कठिने शिरसि श्रुतीनां<br>
       प्रायः परिक्रम वशा दिव पाटलाभम् ।<br>
अम्ब स्मरेय ममृतार्णव- माथ लब्ध-<br>
       हैयङ्गवीन- सुकुमार मिदं पदं ते ॥ ५४॥<br>
<br>
ये नाम सन्ति कतिचित् गुरवस् त्रिलोक्यां<br>
       तेषामपि स्वय मुपेतवता गुरुत्वम् ।<br>
पादेन मूर्ध्नि विधृतेन वयं तवाम्ब<br>
       संसार सागर मिमं सुख मुत्तरामः ॥ ५५।<br>
<br/>
साधारणे स्मरजये निटिलाक्षि साध्ये<br>
       भागी शिवो भजतु नाम यशः समग्रम् ।<br>
वामाङ्घ्रि- मात्र कलिते जननि त्वदीये<br>
       का वा प्रसक्ति रपि कालजये पुरारेः ॥ ५६॥<br>
<br>
स्यात् कोमलं यदि मनो मम विश्वमात:<br>
       तत् पादयोर् मृदुलयोस् तव पादुकाऽस्तु ।<br>
स्यात् कर्कशं यदि करग्रहणे पुरारे:<br>
       अश्माधिरोहण विधौ भव तूपयोगः ॥ ५७॥<br>
<br>
20-Apr-2024 [Ends]<br>
<br>
21-Apr-2024<br>
<br>
प्रस्निग्ध मुग्ध-रुचि पादतले भवत्या<br>
       लग्नं दृढं यदिह मे हृदयार विन्दम् ।<br>
एषैव साग्र भुवन-द्विशती पतित्व-<br>
       साम्राज्य-सूचनकरी तव पद्मरेखा ॥ ५८॥<br>
<br>
अप्राकृतीं मृदुल तामवि चिन्त्य किञ्चित्<br>
       आलम्बितासि पदयोः सुदृढं मया यत् ।<br>
तन्मे भवार्णव- निमज्जन- कातरस्य<br>
       मातः क्षमस्व मधुरेश्वरि बाल कृत्यम् ॥ ५९॥<br>
<br>
यत्रानमन् पशुपतिः प्रणयापराधे<br>
       मन्दं किल स्पृशति चन्द्रकलाञ्च लेन ।<br>
पुष्पार्चनेऽपि मृदितं पदयोर् युगं तत्<br>
       मातस् तुदन्ति न कथं परुषा गिरो मे ॥ ६०॥<br>
<br>
अव्याज-सुन्दर मनुत्तर मप्रमेयम्<br>
       अप्राकृतं परम मङ्गल मङ्घ्रि पद्मम् ।<br>
सन्दर्शये दपि सकृत् भवती दयार्द्रा<br>
       द्रष्टास्मि केन तदहं तु विलोचनेन ॥ ६१॥<br>
<br>
दिव्या दृशोऽपि दिविषद् ग्रहणोचि तानि<br>
       वस्तूनि काम मवधारयितुं क्षमन्ते ।<br>
त्वन् मात्र वेद्यविभवे तव रूपधेये<br>
       त्वद्भाव एव शरणं परिशेषितो नः ॥ ६२॥<br>
<br>
अस्मिन् महत् यनवधौ किल कालचक्रे<br>
       धन्यास्तु ये कतिपये शुकयोगि मुख्याः ।<br>
लीनास् त्वदङ्घ्रि युगले परिशुद्ध सत्वा:<br>
       तानात्मनस् तव नखा नवधारयामः ॥ ६३॥<br>
<br>
आ शैशवान् ममतया कलितस्त्वयासौ-<br>
       आनृण्यमम्ब तव लब्धु मना मृगाङ्कः ।<br>
स्वात्मान मेव नियतं बहुधा विभज्य<br>
       त्वत् पादयोर् विनिदधे नख रापदेशात् ॥ ६४॥<br>
<br>
नान्तः प्रवेश मयते किमपि श्रुतं मे<br>
       नास्तिक्यवाद- शिलया प्रतिरुध्य मानम् ।<br>
तत् पातयाम् यह मिमां महती मधस्तात्<br>
       पादोदकेन कियता परदेवतायाः ॥ ६५॥<br>
<br>
सन्नाहिभिः यमभटैः परिवार्यमाणे<br>
       मय्यर्भके करुणया स्वय मापतन्त्याः ।<br>
आकर्णयेय मपि नाम विराम काले<br>
       मातस् तवाङ्घ्रि- मणिनूपुर शिञ्जितानि ॥ ६६॥<br>
<br>
21-Apr-2024 [Ends]<br>
<br>
27-Apr-2024<br>
<br>
ब्रह्मेश केशव-मुखैर् बहुभिः कुमारैः<br>
       पर्यायतः परिगृहीत- विमुक्त देशम् ।<br>
उत्सङ्ग मम्ब तव दास्यसि मे कदा त्वं<br>
       मातृप्रियं किल जडं सुत मामनन्ति ॥ ६७॥<br>
<br>
ऊरौ शिरस्तव निवेश्य दया वितीर्ण-<br>
       संव्यान पल्लव- समीर विनीत खेदम् ।<br>
अत्रैव जन्मनि विभोः परमोपदेशं-<br>
       आकर्णयेय मपि किं मणिकर्णिकायाम् ॥ ६८॥<br>
<br>
काञ्चीगुण ग्रथित-काञ्चन चेल दृश्य-<br>
       चण्डात कांशुक-विभा परभाग शोभि ।<br>
पर्यङ्क मण्डल-परिष्करणं पुरारे:<br>
       ध्यायामि ते विपुल मम्ब नितम्ब बिम्बम् ॥ ६९॥<br>
<br>
गर्भे निवेश्य भुवनानि चतुर् दशापि<br>
       संरक्षितुं कलित निश्चितया भवत्या ।<br>
प्राकार मेव रचितं परितोऽपि नूनं-<br>
       ऊहे सुवर्णमय-मेदुर पट्टबन्धम् ॥ ७०॥<br>
<br>
मुक्ताश्च खल्वपि यदि त्रिपुरे भवत्याः<br>
       स्तन्याशया स्तनतटं न परित्यजन्ति ।<br>
अस्माक मुद्भट-भव ज्वरतापितानां-<br>
       आर्द्रीभवन् तु वदनानि कुतो न हेतोः ॥ ७१॥<br>
<br>
नष्टोपलब्ध मधिगत्य शिशुं चिरान्मां<br>
       वात्सल्य विद्रुत हृदः परदेवतायाः ।<br>
क्लिद्यत् पयोधर-विनिः सृत दुग्ध बिन्दु-<br>
       निष्यन्द पङ्क्ति रिव दीव्यति हारयष्टिः ॥ ७२॥<br>
<br>
यत्तत् धनुर्जन-मनोमय मैक्षवं ते<br>
       तस्यास्तु देवि हृदयं मम मूलदेशः ।<br>
चापाधिरोपण विधौ चरणाञ्चलेन<br>
       सम्भाव्यते किल समाक्रमणं कदाचित् ॥ ७३॥<br>
<br>
आस्थाय दारुण तरं कमपि स्वभावं-<br>
       अत्यन्त दुष्कृत-कृता मपि शिक्षणाय ।<br>
गृह्णासि सायक पदे कुसुमान् यमूनि<br>
       मातः सुतेषु महती किल रूक्षतेयम् ॥ ७४॥<br>
<br>
पाशं सृणिं च करयोस् तव भावयन्तः<br>
       संस्तम्भयन्ति वशयन्ति च सर्वलोकान् ।<br>
चापं शरं च सकृदम्ब तव स्मरन्तो<br>
       भूपालतां दधति भोग पथावतीर्णाः ॥ ७५॥<br>
<br>
पाशाङ्कुशौ तव करे परिचिन्त्य राग-<br>
       द्वेषौ जयन्ति परमार्थ विदस्तु धन्याः ।<br>
एकत्र चाप मितरत्र शरं च मत्वा<br>
       व्यावर्तयन्ति हृदयं विषयान्ध कूपात् ॥ ७६॥<br>
<br/>
27-Apr-2024 [Ends]<br>
<br>
28-Apr-2024<br>
<br>
उत्क्रान्त मान्तर मिदं करणं जनानाम्-<br>
       अप्येति चन्द्रमिति हि श्रुतयो वदन्ति ।<br>
आस्तामिदं मम तु देवि मनोऽ धुनैव<br>
       लीनं दृढं वदन चन्द्रमसि त्वदीये ॥ ७७॥<br>
<br>
विद्यात्मनो जननि तावक दन्त पङ्क्ते:<br>
       वैमल्य मीदृ गिति वर्णयितुं क्षमः कः ।<br>
तत्सम्भवा यदमला वचसां सवित्री<br>
       तन्मूलकं कवियशोऽपि ततस्तरां यत् ॥ ७८॥<br>
<br>
स्वच्छापि ते वहति यत्किल दन्त पङ्क्तिः<br>
       स्वच्छन्द- निर्दलित-दाडिम-बीज शोभाम् ।<br>
तन्मे रजो व्यतिक राधिक- पाटलिम्नि<br>
       चित्ते परं परिचया दिति चिन्तयामि ॥ ७९॥<br>
<br>
अर्धं जित त्रिपुर मम्ब तव स्मितं चेत्<br>
       अर्धान्तरेण च तथा भवितव्य मेव ।<br>
तच्चिन्तये जननि कारण सूक्ष्म रूप-<br>
       स्थूलात्मक-त्रिपुर शान्ति कृते स्मितं ते ॥ ८०॥<br>
<br>
मत्क्लेश दर्शन- परिद्रव दन्तरङ्ग-<br>
       हैयङ्गवीन- परिवाह निभं जनन्याः ।<br>
अन्तस् तमोपह मनुस्मरतां जनानां<br>
       मन्दस्मितं भुवन मङ्गल मस्तु भूत्यै ॥ ८१॥<br>
<br>
सां सिद्धि कानन-सरोरुह दिव्य गन्ध-<br>
       सान्द्री कृतेन्दु-शकला कलिताधि वासम् ।<br>
ताम्बूल सार मखिलागम-बोध सारं<br>
       मातर्विधेहि मम वक्त्र-कलाचि कायाम् ॥ ८२॥<br>
<br>
नासामणिस् तव शिवे चिरसंस्तवेन<br>
       प्रत्याहृते मनसि भाति तपोधनानाम् ।<br>
अज्ञान सन्तति-निशात्यय सूचनार्थं<br>
       आविर्भवन् त्यसुर- देशिक तारकेव ॥ ८३॥<br>
<br>
ताम्बूल गर्भ-परिफुल्ल कपोल लक्ष्य-<br>
       ताटङ्क मौक्तिक- मणि प्रतिबिम्ब दम्भात् ।<br>
अस्त द्वय-व्यतिक रामल-सत्व माद्यं<br>
       वर्णं बिभर्ति जठरे तव वक्त्र बिम्बम् ॥ ८४॥<br>
<br>
दत्ते श्रियं बहुविधां कुशलानि दत्ते<br>
       दत्ते पदं सुरपते रपि लीलयैव ।<br>
ईदृग्विधाम्ब तव दृष्टि रितोऽधिका वा<br>
       नाद्यापि कर्ण मतिवर्तितु मीश्वरीयम् ॥ ८५॥<br>
<br>
पाषाण कूट कठिने जन दुर्विगाहे<br>
       व्यर्थं महत् युपनिषद् विपिने प्रवृत्ता ।<br>
सेव्येत केन तव लोचन चन्द्रिकेयं-<br>
       एनां निपातय सकृन्मयि तप्यमाने ॥ ८६॥<br>
<br>
कामं शिवेन शमितं पुन रुज्जगार<br>
       दृष्टिस् तवेति किमियं जननि स्तुतिस्ते ।<br>
लीला प्रसूत-पुरुषार्थ-चतुष्टयाया:<br>
       तस्याः परं तु स भवत्यवयुत्य वादः ॥ ८७॥<br>
<br/>
28-Apr-2024 [Ends]<br>
<br>
4-May-2024<br>
<br>
सोमो जगज्जन यितेति यदाह वेदो<br>
       नेदं लतापर मिति भ्रमितव्य मार्यैः ।<br>
यः शैव वाम तनुवर्ति- भवत् दृगात्मा<br>
       चन्द्रो जगत् सृजति तत्पर एष वादः ॥ ८८॥<br>
<br>
सूच्यग्रवद् वसुमती मणुवच्च मेरुं<br>
       दृष्टिर् यदम्ब तव पश्यति दानशौण्डा ।<br>
दृष्टास् त्वया वयमपीह ततः स्मरामो<br>
       वेशन्त मेव भव सागर मुत्तरङ्गम् ॥ ८९॥<br>
<br>
वाणी निकेतन तया घनसार गौराः<br>
       कल्हार केसर रुचः कमलानुषङ्गात् ।<br>
मात र्जयन्ति शरणागत लोक चेतो-<br>
       मालिन्य मार्जन-वशा दसिताः कटाक्षाः ॥ ९०॥<br>
<br>
आकर्ण मुल्लसति मात रपाङ्ग देशे<br>
       कालाञ्जनेन घटिता तव भाति रेखा ।<br>
शैवाल- पङ्क्ति रिव सन्तत निर्जिहान-<br>
       कारुण्यपूर-पदवी कलितानु बन्धा ॥ ९१॥<br>
<br>
विश्वं सृजत् यवति हन्ति च यः कटाक्षो<br>
       विश्वस्यतां कथमसौ चपल स्वभावः ।<br>
एषोऽपि या मनुसरँल्लभते यशांसि<br>
       तामेव विश्वसिमि देवि तवानु कम्पाम् ॥ ९२॥<br>
<br>
अर्धं कलङ्क रहिता करुणैव शम्भो:<br>
       अर्धं गुणास् तदितरे सकलाः समेताः ।<br>
इत्यम्ब सम्प्रति किल स्फुरितं रहस्यं<br>
       सम्पश्यतो मम भवन् मयमैश मर्धम् ॥ ९३॥<br>
<br>
अम्ब भ्रुवोस् तव विचेष्टित मप्रमत्तं<br>
       सम्पश्यतां निज निजार्थ- निदेश हेतोः ।<br>
तन्मूल देश निहिता निभृता सुराणां<br>
       दृष्टिः प्रयाति मृगनाभि- विशेषक त्वम् ॥ ९४॥<br>
<br>
सारं कणं कण मघर्मरुचां सहस्रात्-<br>
       सङ्गृह्य निर्मित मिदं तव वक्त्र बिम्बम् ।<br>
तावत् सुधाकर- कलङ्ककुलानि पश्चात्<br>
       अन्यत्र देवि निहितानि कचापदेशात् ॥ ९५॥<br>
<br>
विन्यस्त मिन्द्रमणि-कन्दल सुन्दरेषु<br>
       केशेषु ते स्फटिक निर्मल मिन्दु खण्डम् ।<br>
आधार सङ्गति-वशा दसिताय मानं<br>
       इन्दीवरच्छद- वतंस दशां बिभर्ति ॥ ९६॥<br>
<br>
चिन्तामणिस् त्रिभुवनेश्वरि कौस्तुभश्च<br>
       ख्यातौ मणी तव गृहाङ्गण कुट्टिमस्थौ ।<br>
किं रत्नमन्य दुपलभ्य किरीट कोटिं<br>
       वाचस् पति-प्रभृतयस् तव वर्णयन्तु ॥ ९७॥<br>
<br/>
4-May-2024 [Ends]<br>
<br>
5-May-2024<br>
<br>
प्रादुर् भवत्तरणि-बिम्ब शतारुणानि<br>
       पर्याप्त-शीत किरणायुत-शीतलानि ।<br>
श‍ृङ्गार सार-परिवाह मयानि मात:<br>
       अङ्गानि केऽपि चरमे जनुषि स्मरन्ति ॥ ९८॥<br>
<br>
प्रत्यग्र कुङ्कुम-रसा कलिताङ्ग रागं<br>
       प्रत्यङ्ग दत्त मणि-भूषण जाल रम्यम् ।<br>
ताम्बूल पूरित मुखं तरुणेन्दु चूडं<br>
       सर्वारुणं किमपि वस्तु ममाविरस्तु ॥ ९९॥<br>
<br>
अर्धं स्त्रियस् त्रिभुवने सचराच रेऽस्मिन्<br>
       अर्धं पुमांस इति दर्शयितुं भवत्या ।<br>
स्त्रीपुंस लक्षण मिदं वपुरादृतं यत्<br>
       तेनासि देवि विदिता त्रिजगच् छरीरा ॥ १००॥<br>
<br>
निर्मासि संहरसि निर्वहसि त्रिलोकीं<br>
       वृत्तान्त मेतमपि वेत्ति न वा महेशः ।<br>
तस्येश्वरस्य गिरिजे तव साहचर्यात्<br>
       जातः श्रुतिष् वपि जगज् जनकत्ववादः ॥ १०१॥<br>
<br>
सत्तास्य खण्ड सुख- संविदसि त्रिलोकी-<br>
       सर्ग स्थिति-प्रतिहतिष् वपि निर्व्यपेक्षा ।<br>
त्वामन्तरेण शिव इत्यवशिष्यते किं-<br>
       अर्धं शिवस्य भवतीत् यनभिज्ञवादः ॥ १०२॥<br>
<br>
नास्मिन्-रविस् तपति नात्र विवाति वातो<br>
       नास्य प्रवृत्तिमपि वेद जगत् समस्तम् ।<br>
अन्तःपुरं तदिद मीदृश मन्तकारे:<br>
       अस्मादृशास्तु सुखमत्र चरन्ति बालाः ॥ १०३॥<br>
<br>
त्वत् सन्निधान रहितो मम मास्तु देश:<br>
       त्वत्तत्त्वबोध रहिता मम मास्तु विद्या ।<br>
त्वत् पाद भक्ति रहितो मम मास्तु वंश:<br>
       त्वच्चिन्तया विरहितं मम मास्तु चायुः ॥ १०४॥<br>
<br>
त्वं देवि यादृगसि तादृगसि त्वमीदृक् <br>
       एवेति वक्तुमपि बोद्धु मपि क्षमः कः ।<br>
मामेव ताव दविदन् नतिपामरोऽहं<br>
       मातः स्तुतिं त्वयि समर्पयितुं विलज्जे ॥ १०५॥<br>
<br>
काचित्कृता कृति रिति त्वयि साऽर्पितेति<br>
       कापि प्रमोद कणिका न ममान्तरङ्गे ।<br>
मौढ्यं मदीय मिह यद्विदितं ममैव<br>
       किं त्वम्ब विश्वसिमि दीन शरण्यतां ते ॥ १०६॥<br>
<br>
कालानपास्य विषु वायन-सङ्क्रमादीन्<br>
       अस्तङ्गते हिमकरे च दिवाकरे च ।<br>
अम्ब स्मरेय मपि ते चरणारविन्दम्-<br>
       आनन्द-लक्षण मपास्त-समस्त भेदम् ॥ १०७॥<br>
<br>
soundarya lahari tune - 2 times<br/>
<br/>
चतुरध्यायीरूपं कलहंस-व्यञ्जनं जगन्मातुः ।<br>
अपरब्रह्ममयं वपुरन्तः शशिखण्ड-मण्डनमुपासे ॥ १०८॥<br>
<br>
॥ इति श्री नीलकण्ठ दीक्षित विरचितः श्रीआनन्द सागरस्तवः सम्पूर्णः ॥<br>

<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
