<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif
}
</style>
</head>
<body >

<mark>
-------------------------<br>
<h1 class="display-5">
Navagraha Stothram<br>
</h1>


नवग्रहस्तोत्र <br>
<br>
जपाकुसुमसंकाशं काश्यपेयं महाद्युतिम् ।<br>
तमोऽरिं सर्वपापघ्नं प्रणतोऽस्मि दिवाकरम् ॥ १॥<br>
<br>
दधिशङ्खतुषाराभं क्षीरोदार्णवसंभवम् ।<br>
नमामि शशिनं सोमं शम्भोर्मुकुटभूषणम् ॥ २॥<br>
<br>
धरणीगर्भसंभूतं विद्युत्कान्तिसमप्रभम् ।<br>
कुमारं शक्तिहस्तं तं मङ्गलं प्रणमाम्यहम् ॥ ३॥<br>
<br>
प्रियङ्गुकलिकाश्यामं रूपेणाप्रतिमं बुधम् ।<br>
सौम्यं सौम्यगुणोपेतं तं बुधं प्रणमाम्यहम् ॥ ४॥<br>
<br>
देवानां च ऋषीणां च गुरुं काञ्चनसंनिभम् ।<br>
बुद्धिभूतं त्रिलोकेशं तं नमामि बृहस्पतिम् ॥ ५॥<br>
<br>
हिमकुन्दमृणालाभं दैत्यानां परमं गुरुम् ।<br>
सर्वशास्त्रप्रवक्तारं भार्गवं प्रणमाम्यहम् ॥ ६॥<br>
<br>
नीलांजनसमाभासं रविपुत्रं यमाग्रजम् ।<br>
छायामार्तण्डसंभूतं तं नमामि शनैश्चरम् ॥ ७॥<br>
<br>
अर्धकायं महावीर्यं चन्द्रादित्यविमर्दनम् ।<br>
सिंहिकागर्भसंभूतं तं राहुं प्रणमाम्यहम् ॥ ८॥<br>
<br>
पलाशपुष्पसंकाशं तारकाग्रहमस्तकम् ।<br>
रौद्रं रौद्रात्मकं घोरं तं केतुं प्रणमाम्यहम् ॥ ९॥<br>
<br>
इति व्यासमुखोद्गीतं यः पठेत्सुसमाहितः ।<br>
दिवा वा यदि वा रात्रौ विघ्नशान्तिर्भविष्यति ॥ १०॥<br>
<br>
नरनारीनृपाणां च भवेद्दुःस्वप्ननाशनम् ।<br>
ऐश्वर्यमतुलं तेषामारोग्यं पुष्टिवर्धनम् ॥<br>
<br>
ग्रहनक्षत्रजाः पीडास्तस्कराग्निसमुद्भवाः ।<br>
ताः सर्वाः प्रशमं यान्ति व्यासो ब्रूते न संशयः ॥<br>
<br>
॥ इति श्रीव्यासविरचितं नवग्रहस्तोत्रं सम्पूर्णम् ॥<br>


</body>
</html> 
