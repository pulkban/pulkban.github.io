<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Tiruvempavai</h1>
<div class="card-body display-6">
</h1>
<br>
tune:
<a href="https://www.youtube.com/watch?v=U9lW7xFvooA">https://www.youtube.com/watch?v=U9lW7xFvooA</a><br>
<br>
ஆதியும் அந்தமும் இல்லா அரும்பெருஞ்<br>
  சோதியை யாம்பாடக் கேட்டேயும் வாள்தடங்கண்<br>
மாதே வளருதியோ வன்செவியோ நின்செவிதான்<br>
  மாதேவன் வார்கழல்கள் வாழ்த்திய வாழ்த்தொலிபோய்<br>
வீதிவாய்க் கேட்டலுமே விம்மிவிம்மி மெய்ம்மறந்து<br>
  போதார் அமளியின்மேல் நின்றும் புரண்டிங்ஙன்<br>
ஏதேனும் ஆகாள் கிடந்தாள் என்னே என்னே<br>
  ஈதேயெந் தோழி பரிசேலோர் எம்பாவாய்.  1<br>
 <br>
பாசம் பரஞ்சோதிக் கென்பாய் இராப்பகல்நாம்<br>
  பேசும்போ தெப்போதிப் போதார் அமளிக்கே<br>
நேசமும் வைத்தனையோ நேரிழையாய் நேரிழையீர்<br>
  சீசி இவையுஞ் சிலவோ விளையாடி<br>
ஏசும் இடமீதோ விண்ணோர்கள் ஏத்துதற்குக்<br>
  கூசு மலர்ப்பாதந் தந்தருள வந்தருளும்<br>
தேசன் சிவலோகன் தில்லைச்சிற் றம்பலத்துள்<br>
  ஈசனார்க் கன்பார்யாம் ஆரேலோர் எம்பாவாய்.  2<br>
  <br>
முத்தன்ன வெண்நகையாய் முன்வந் தெதிரெழுந்தென்<br>
  அத்தன்ஆ னந்தன் அமுதன்என் றள்ளூறித்<br>
தித்திக்கப் பேசுவாய் வந்துன் கடைதிறவாய்<br>
  பத்துடையீர் ஈசன் பழஅடியீர் பாங்குடையீர்<br>
புத்தடியோம் புன்மைதீர்த் தாட்கொண்டாற் பொல்லாதோ<br>
  எத்தோநின் அன்புடைமை எல்லோம் அறியோமோ<br>
சித்தம் அழகியார் பாடாரோ நஞ்சிவனை<br>
  இத்தனையும் வேண்டும் எமக்கேலோர் எம்பாவாய்.  3<br>
  <br>
ஒண்ணித் திலநகையாய் இன்னம் புலர்ந்தின்றோ<br>
  வண்ணக் கிளிமொழியார் எல்லாரும் வந்தாரோ<br>
எண்ணிக்கொ டுள்ளவா சொல்லுகோம் அவ்வளவும்<br>
  கண்ணைத் துயின்றவமே காலத்தைப் போக்காதே<br>
விண்ணுக் கொருமருந்தை வேத விழுப்பொருளைக்<br>
  கண்ணுக் கினியானைப் பாடிக் கசிந்துள்ளம்<br>
உண்ணெக்கு நின்றுருக யாம்மாட்டோம் நீயேவந்து<br>
  எண்ணிக் குறையில் துயிலேலோர் எம்பாவாய்.  4<br>
  <br>
மாலறியா நான்முகனுங் காணா மலையினைநாம்<br>
  போலறிவோம் என்றுள்ள பொக்கங்க ளேபேசும்<br>
பாலூறு தேன்வாய்ப் படிறீ கடைதிறவாய்<br>
  ஞாலமே விண்ணே பிறவே அறிவரியான்<br>
கோலமும் நம்மைஆட் கொண்டருளிக் கோதாட்டுஞ்<br>
  சீலமும் பாடிச் சிவனே சிவனேஎன்று<br>
ஓலம் இடினும் உணராய் உணராய்காண்<br>
  ஏலக் குழலி பரிசேலோர் எம்பாவாய்.  5<br>
<br>
மானே நீ நென்னலை நாளைவந் துங்களை<br>
  நானே எழுப்புவன் என்றலும் நாணாமே<br>
போன திசைபகராய் இன்னம் புலர்ந்தின்றோ<br>
  வானே நிலனே பிறவே அறிவரியான்<br>
தானேவந் தெம்மைத் தலையளித்தாட் கொண்டருளும்<br>
  வான்வார் கழல்பாடி வந்தோர்க்குன் வாய்திறவாய்<br>
ஊனே உருகாய் உனக்கே உறும்எமக்கும்<br>
  ஏனோர்க்குந் தங்கோனைப் பாடேலோர் எம்பாவாய்.  6<br>
  <br>
அன்னே இவையுஞ் சிலவோ பலஅமரர்<br>
  உன்னற் கரியான் ஒருவன் இருஞ்சீரான்<br>
சின்னங்கள் கேட்பச் சிவனென்றே வாய்திறப்பாய்<br>
  தென்னாஎன் னாமுன்னம் தீசேர் மெழுகுஒப்பாய்<br>
என்னானை என்னரையன் இன்னமுதென் றெல்லோமும்<br>
  சொன்னோங்கேள் வெவ்வேறாய் இன்னந் துயிலுதியோ<br>
வன்னெஞ்சப் பேதையர்போல் வாளா கிடத்தியால்<br>
  என்னே துயிலின் பரிசேலோர் எம்பாவாய்.  7<br>
 <br>
கோழி சிலம்பச் சிலம்புங் குருகெங்கும்<br>
  ஏழில் இயம்ப இயம்பும்வெண் சங்கெங்கும்<br>
கேழில் பரஞ்சோதி கேழில் பரங்கருணை<br>
  கேழில் விழுப்பொருள்கள் பாடினோம் கேட்டிலையோ<br>
வாழியீ தென்ன உறக்கமோ வாய்திறவாய்<br>
  ஆழியான் அன்புடைமை ஆமாறும் இவ்வாறோ<br>
ஊழி முதல்வனாய் நின்ற ஒருவனை<br>
  ஏழைபங் காளனையே பாடேலோர் எம்பாவாய்.  8<br>
<br>
முன்னைப் பழம்பொருட்கு முன்னைப் பழம்பொருளே<br>
  பின்னைப் புதுமைக்கும் பேர்த்துமப் பெற்றியனே<br>
உன்னைப் பிரானாகப் பெற்றவுன் சீரடியோம்<br>
  உன்னடியார் தாள் பணிவோம் ஆங்கவர்க்கே பாங்காவோம்<br>
அன்னவரே எம்கணவர் ஆவார் அவருகந்து<br>
  சொன்ன பரிசே தொழும்பாய்ப் பணிசெய்வோம்<br>
இன்ன வகையே எமக்கெங்கோன் நல்குதியேல்<br>
  என்ன குறையும் இலோம் ஏலோர் எம்பாவாய்.  9<br>
<br>
பாதாளம் ஏழினுங்கீழ் சொற்கழிவு பாதமலர்<br>
  போதார் புனைமுடியும் எல்லாப் பொருள்முடிவே<br>
பேதை யொருபால் திருமேனி ஒன்றல்லன்<br>
  வேதமுதல் விண்ணோரும் மண்ணும் துதித்தாலும்<br>
ஓத உலவா ஒருதோழன் தொண்டருளன்<br>
  கோதில் குலத்தரன்தன் கோயிற் பிணாப்பிள்ளைகாள்<br>
ஏதவனூர் ஏதவன்பேர் ஆருற்றார் ஆரயலார்<br>
  ஏதவனைப் பாடும் பரிசேலார் எம்பாவாய்.  10<br>
<br>
மொய்யார் தடம்பொய்கை புக்கு முகேரென்னக்<br>
  கையாற் குடைந்து குடைந்துன் கழல்பாடி<br>
ஐயா வழியடியோம் வாழ்ந்தோங்காண் ஆரழல்போற்<br>
  செய்யாவெண் ணீறாடி செல்வா சிறுமருங்குல்<br>
மையார் தடங்கண் மடந்தை மணவாளா <br>
  ஐயாநீ ஆட்கொண்டருளும் விளையாட்டின்<br>
உய்வார்கள் உய்யும் வகையெல்லாம் உய்ந்தொழிந்தோம்<br>
  எய்யாமற் காப்பாய் எமையேலோர் எம்பாவாய்.  11<br>
  <br>
ஆர்த்த பிறவித் துயர்கெடநாம் ஆர்த்துஆடும்<br>
  தீர்த்தன்நல் தில்லைச்சிற் றம்பலத்தே தீயாடும்<br>
கூத்தன்இவ் வானுங் குவலயமும் எல்லோமும்<br>
  காத்தும் படைத்தும் கரந்தும் விளையாடி<br>
வார்த்தையும் பேசி வளைசிலம்ப வார்கலைகள்<br>
  ஆர்ப்பரவஞ் செய்ய அணிகுழல்மேல் வண்டார்ப்பப்<br>
பூத்திகழும் பொய்கை குடைந்துடையான் பொற்பாதம்<br>
  ஏத்தி இருஞ்சுனைநீ ராடேலோர் எம்பாவாய்.  12<br>
  <br>
பைங்குவளைக் கார்மலரால் செங்கமலப் பைம்போதால்<br>
  அங்கம் குருகினத்தால் பின்னும் அரவத்தால்<br>
தங்கள் மலம்கழுவு வார்வந்து சார்தலினால்<br>
  எங்கள் பிராட்டியும் எங்கோனும் போன்றிசைந்த<br>
பொங்கு மடுவில் புகப்பாய்ந்து பாய்ந்துநம்<br>
  சங்கஞ் சிலம்பச் சிலம்பு கலந்தார்ப்பக்<br>
கொங்கைகள் பொங்கக் குடையும் புனல்பொங்கப்<br>
  பங்கயப் பூம்புனல்பாய்ந் தாடேலோர் எம்பாவாய்.  13<br>
  <br>
காதார் குழையாடப் பைம்பூண் கலனாடக்<br>
  கோதை குழலாட வண்டின் குழாமாடச்<br>
சீதப் புனலாடிச் சிற்றம் பலம்பாடி<br>
  வேதப் பொருள்பாடி அப்பொருளா மாபாடி<br>
சோதி திறம்பாடிச் சூழ்கொன்றைத் தார்பாடி<br>
  ஆதி திறம்பாடி அந்தம்ஆ மாபாடிப்<br>
பேதித்து நம்மை வளர்த்துஎடுத்த பெய்வளைதன்<br>
  பாதத் திறம்பாடி ஆடேலோர் எம்பாவாய்.  14<br>
  <br>
ஓரொருகால் எம்பெருமான் என்றென்றே நம்பெருமான்<br>
  சீரொருகால் வாயோவாள் சித்தங் களிகூர<br>
நீரொருகால் ஓவா நெடுந்தாரை கண்பனிப்பப்<br>
  பாரொருகால் வந்தனையாள் விண்ணோரைத் தான்பணியாள்<br>
பேரரையற் கிங்ஙனே பித்தொருவர் ஆமாறும்<br>
  ஆரொருவர் இவ்வண்ணம் ஆட்கொள்ளும் வித்தகர்தாள்<br>
வாருருவப் பூண்முலையீர் வாயார நாம்பாடி<br>
  ஏருருவப் பூம்புனல்பாய்ந் தாடேலோர் எம்பாவாய்.  15<br>
  <br>
முன்னிக் கடலைச் சுருக்கி எழுந்துடையாள் <br>
  என்னத் திகழ்ந்தெம்மை ஆளுடையாள் இட்டிடையின்<br>
மின்னிப் பொலிந்தெம் பிராட்டி திருவடிமேற்<br>
  பொன்னஞ் சிலம்பிற் சிலம்பித் திருப்புருவம்<br>
என்னச் சிலைகுலவி நந்தம்மை ஆளுடையாள்<br>
  தன்னிற் பிரிவிலா எங்கோமான் அன்பர்க்கு<br>
முன்னி அவள்நமக்கு முன்சுரக்கும் இன்னருளே<br>
  என்னப் பொழியாய் மழையேலோர் எம்பாவாய்.  16<br>
  <br>
செங்க ணவன்பால் திசைமுகன் பால் தேவர்கள்பால்<br>
  எங்கும் இலாததோர் இன்பம்நம் பாலதாக்<br>
கொங்குண் கருங்குழலி நந்தம்மைக் கோதாட்டி<br>
  இங்குநம் இல்லங்கள் தோறும் எழுந்தருளிச்<br>
செங்கமலப் பொற்பாதம் தந்தருளுஞ் சேவகனை<br>
  அங்கண் அரசை அடியோங்கட் காரமுதை<br>
நங்கள் பெருமானைப் பாடி நலந்திகழப்<br>
  பங்கயப் பூம்புனல்பாய்ந் தாடேலோர் எம்பாவாய்.  17<br>
  <br>
அண்ணா மலையான் அடிக்கமலஞ் சென்றிறைஞ்சும்<br>
  விண்ணோர் முடியின் மணித்தொகைவீ றற்றாற்போல்<br>
கண்ணார் இரவி கதிர்வந்து கார்கரப்பத்<br>
  தண்ணார் ஒளிமழுங்கித் தாரகைகள் தாம் அகலப்<br>
பெண்ணாகி ஆணாய் அலியாய்ப் பிறங்கொளிசேர்<br>
  விண்ணாகி மண்ணாகி இத்தனையும் வேறாகிக் <br>
கண்ணார் அமுதமுமாய் நின்றான் கழல்பாடிப்<br>
  பெண்ணே இப்பூம்புனல்பாய்ந் தாடேலோர் எம்பாவாய்.  18<br>
  <br>
உங்கையிற் பிள்ளை உனக்கே அடைக்கலம்என்று<br>
  அங்கப் பழஞ்சொல் புதுக்கும்எம் அச்சத்தால்<br>
எங்கள் பெருமான் உனக்கொன் றுஉரைப்போங்கேள்<br>
  எங்கொங்கை நின்னன்பர் அல்லார்தோள் சேரற்க<br>
எங்கை உனக்கல்லா தெப்பணியுஞ் செய்யற்க<br>
  கங்குல் பகல்எங்கண் மற்றொன்றுங் காணற்க<br>
இங்கிப் பரிசே எமக்கெங்கோன் நல்குதியேல்<br>
  எங்கெழிலென் ஞாயி றெமக்கேலோர் எம்பாவாய்.  19<br>
  <br>
போற்றி அருளுகநின் ஆதியாம் பாதமலர்<br>
  போற்றி அருளுகநின் அந்தமாஞ் செந்தளிர்கள்<br>
போற்றிஎல் லாவுயிர்க்கும் தோற்றமாம் பொற்பாதம்<br>
  போற்றிஎல் லாவுயிர்க்கும் போகமாம் பூங்கழல்கள்<br>
போற்றிஎல் லாவுயிர்க்கும் ஈறாம் இணையடிகள்<br>
  போற்றிமால் நான்முகனும் காணாத புண்டரிகம்<br>
போற்றியாம் உய்யஆட் கொண்டருளும் பொன்மலர்கள்<br>
  போற்றியாம் மார்கழிநீ ராடேலோர் எம்பாவாய்.  20 <br>
<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
