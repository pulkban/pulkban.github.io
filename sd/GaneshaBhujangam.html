<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Ganesha Bhujangam</h1>
<h1 class="card-header display-5">श्री गणेश भुजङ्गम् </h1>
<div class="card-body display-6">

Ganesha Bhujangam<br>
</h1>

श्रीगणेशभुजङ्गम् <br>
<br>
रणत्क्षुद्रघण्टानिनादाभिरामं<br>
चलत्ताण्डवोद्दण्डवत्पद्मतालम् ।<br>
लसत्तुन्दिलाङ्गोपरिव्यालहारं<br>
गणाधीशमीशानसूनुं तमीडे ॥ १॥<br>
<br>
ध्वनिध्वंसवीणालयोल्लासिवक्त्रं<br>
स्फुरच्छुण्डदण्डोल्लसद्बीजपूरम् ।<br>
गलद्दर्पसौगन्ध्यलोलालिमालं<br>
गणाधीशमीशानसूनुं तमीडे ॥ २॥<br>
<br>
प्रकाशज्जपारक्तरन्तप्रसून-<br>
प्रवालप्रभातारुणज्योतिरेकम् ।<br>
प्रलम्बोदरं वक्रतुण्डैकदन्तं<br>
गणाधीशमीशानसूनुं तमीडे ॥ ३॥<br>
<br>
विचित्रस्फुरद्रत्नमालाकिरीटं<br>
किरीटोल्लसच्चन्द्ररेखाविभूषम् ।<br>
विभूषैकभूशं भवध्वंसहेतुं<br>
गणाधीशमीशानसूनुं तमीडे ॥ ४॥<br>
<br>
उदञ्चद्भुजावल्लरीदृश्यमूलो-<br>
च्चलद्भ्रूलताविभ्रमभ्राजदक्षम् ।<br>
मरुत्सुन्दरीचामरैः सेव्यमानं<br>
गणाधीशमीशानसूनुं तमीडे ॥ ५॥<br>
<br>
स्फुरन्निष्ठुरालोलपिङ्गाक्षितारं<br>
कृपाकोमलोदारलीलावतारम् ।<br>
कलाबिन्दुगं गीयते योगिवर्यै-<br>
र्गणाधीशमीशानसूनुं तमीडे ॥ ६॥<br>
<br>
यमेकाक्षरं निर्मलं निर्विकल्पं<br>
गुणातीतमानन्दमाकारशून्यम् ।<br>
परं परमोङ्कारमान्मायगर्भं ।<br>
वदन्ति प्रगल्भं पुराणं तमीडे ॥ ७॥<br>
<br>
चिदानन्दसान्द्राय शान्ताय तुभ्यं<br>
नमो विश्वकर्त्रे च हर्त्रे च तुभ्यम् ।<br>
नमोऽनन्तलीलाय कैवल्यभासे<br>
नमो विश्वबीज प्रसीदेशसूनो ॥ ८॥<br>
<br>
इमं संस्तवं प्रातरुत्थाय भक्त्या<br>
पठेद्यस्तु मर्त्यो लभेत्सर्वकामान् ।<br>
गणेशप्रसादेन सिध्यन्ति वाचो<br>
गणेशे विभौ दुर्लभं किं प्रसन्ने ॥ ९॥<br>
<br>
इति श्रीमच्छङ्कराचार्यकृतं गणेशभुजङ्गप्रयातस्तोत्रं<br>
सम्पूर्णम् ॥<br>
<br>
<br>


</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 


