<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Mahishasura Maridini</h1>
<h1 class="card-header display-5">महिषासुर मार्दिनी</h1>
<div class="card-body display-6">
</h1>
<br>

<p>अयि गिरिनन्दिनि नन्दितमेदिनि विश्वविनोदिनि नन्दिनुते<br />
गिरिवरविन्ध्यशिरोधिनिवासिनि विष्णुविलासिनि जिष्णुनुते ।<br />
भगवति हे शितिकण्ठकुटुम्बिनि भूरिकुटुम्बिनि भूरिकृते<br />
जय जय हे महिषासुरमर्दिनि रम्यकपर्दिनि शैलसुते ॥ १ ॥</p><br>
<p>सुरवरवर्षिणि दुर्धरधर्षिणि दुर्मुखमर्षिणि हर्षरते<br />
त्रिभुवनपोषिणि शङ्करतोषिणि कल्मषमोषिणि घोररते । [किल्बिष-, घोष-]<br />
दनुजनिरोषिणि दितिसुतरोषिणि दुर्मदशोषिणि सिन्धुसुते<br />
जय जय हे महिषासुरमर्दिनि रम्यकपर्दिनि शैलसुते ॥ २ ॥</p><br>
<p>अयि जगदम्ब मदम्ब कदम्बवनप्रियवासिनि हासरते<br />
शिखरिशिरोमणितुङ्गहिमालयशृङ्गनिजालयमध्यगते ।<br />
मधुमधुरे मधुकैटभगञ्जिनि कैटभभञ्जिनि रासरते<br />
जय जय हे महिषासुरमर्दिनि रम्यकपर्दिनि शैलसुते ॥ ३ ॥</p><br>
<p>अयि शतखण्ड विखण्डितरुण्ड वितुण्डितशुण्ड गजाधिपते<br />
रिपुगजगण्ड विदारणचण्ड पराक्रमशुण्ड मृगाधिपते ।<br />
निजभुजदण्ड निपातितखण्डविपातितमुण्डभटाधिपते [चण्ड]<br />
जय जय हे महिषासुरमर्दिनि रम्यकपर्दिनि शैलसुते ॥ ४ ॥</p><br>
<p>अयि रणदुर्मद शत्रुवधोदित दुर्धरनिर्जर शक्तिभृते<br />
चतुरविचारधुरीण महाशिव दूतकृत प्रमथाधिपते ।<br />
दुरितदुरीहदुराशयदुर्मतिदानवदूतकृतान्तमते<br />
जय जय हे महिषासुरमर्दिनि रम्यकपर्दिनि शैलसुते ॥ ५ ॥</p><br>
<p>अयि शरणागतवैरिवधूवर वीरवराभयदायकरे<br />
त्रिभुवन मस्तक शूलविरोधिशिरोधिकृतामल शूलकरे ।<br />
दुमिदुमितामर दुन्दुभिनाद महो मुखरीकृत तिग्मकरे<br />
जय जय हे महिषासुरमर्दिनि रम्यकपर्दिनि शैलसुते ॥ ६ ॥</p><br>
<p>अयि निजहुङ्कृतिमात्र निराकृत धूम्रविलोचन धूम्रशते<br />
समरविशोषित शोणितबीज समुद्भवशोणित बीजलते ।<br />
शिव शिव शुम्भ निशुम्भ महाहव तर्पित भूत पिशाचरते<br />
जय जय हे महिषासुरमर्दिनि रम्यकपर्दिनि शैलसुते ॥ ७ ॥</p><br>
<p>धनुरनुसङ्ग रणक्षणसङ्ग परिस्फुरदङ्ग नटत्कटके<br />
कनक पिशङ्गपृषत्कनिषङ्गरसद्भट शृङ्ग हतावटुके ।<br />
कृतचतुरङ्ग बलक्षितिरङ्ग घटद्बहुरङ्ग रटद्बटुके<br />
जय जय हे महिषासुरमर्दिनि रम्यकपर्दिनि शैलसुते ॥ ८ ॥</p><br>
<p>सुरललना ततथेयि तथेयि कृताभिनयोदर नृत्यरते<br />
कृत कुकुथः कुकुथो गडदादिकताल कुतूहल गानरते ।<br />
धुधुकुट धुक्कुट धिन्धिमित ध्वनि धीर मृदङ्ग निनादरते<br />
जय जय हे महिषासुरमर्दिनि रम्यकपर्दिनि शैलसुते ॥ ९ ॥</p><br>
<p>जय जय जप्य जये जय शब्दपरस्तुति तत्पर विश्वनुते<br />
भण भण भिञ्जिमि भिङ्कृतनूपुर सिञ्जितमोहित भूतपते । [झ-, झिं-]<br />
नटितनटार्ध नटीनटनायक नाटितनाट्य सुगानरते<br />
जय जय हे महिषासुरमर्दिनि रम्यकपर्दिनि शैलसुते ॥ १० ॥</p><br>
<p>अयि सुमनः सुमनः सुमनः सुमनः सुमनोहर कान्तियुते<br />
श्रित रजनी रजनी रजनी रजनी रजनीकर वक्त्रवृते ।<br />
सुनयन विभ्रमर भ्रमर भ्रमर भ्रमर भ्रमराधिपते<br />
जय जय हे महिषासुरमर्दिनि रम्यकपर्दिनि शैलसुते ॥ ११ ॥</p><br>
<p>सहित महाहव मल्लम तल्लिक मल्लित रल्लक मल्लरते<br />
विरचित वल्लिक पल्लिक मल्लिक भिल्लिक भिल्लिक वर्ग वृते ।<br />
सितकृत फुल्लसमुल्लसितारुण तल्लज पल्लव सल्ललिते<br />
जय जय हे महिषासुरमर्दिनि रम्यकपर्दिनि शैलसुते ॥ १२ ॥</p><br>
<p>अविरलगण्डगलन्मदमेदुर मत्तमतङ्गज राजपते<br />
त्रिभुवनभूषणभूतकलानिधि रूपपयोनिधि राजसुते ।<br />
अयि सुदतीजन लालसमानस मोहनमन्मथ राजसुते<br />
जय जय हे महिषासुरमर्दिनि रम्यकपर्दिनि शैलसुते ॥ १३ ॥</p><br>
<p>कमलदलामल कोमलकान्ति कलाकलितामल भाललते<br />
सकलविलासकलानिलय क्रमकेलिचलत्कलहंसकुले ।<br />
अलिकुल सङ्कुल कुवलय मण्डल मौलिमिलद्भकुलालि कुले<br />
जय जय हे महिषासुरमर्दिनि रम्यकपर्दिनि शैलसुते ॥ १४ ॥</p><br>
<p>करमुरलीरववीजितकूजित लज्जितकोकिल मञ्जुमते<br />
मिलित पुलिन्द मनोहर गुञ्जित रञ्जितशैल निकुञ्जगते ।<br />
निजगुणभूत महाशबरीगण सद्गुणसम्भृत केलितले<br />
जय जय हे महिषासुरमर्दिनि रम्यकपर्दिनि शैलसुते ॥ १५ ॥</p><br>
<p>कटितटपीत दुकूलविचित्र मयूखतिरस्कृत चन्द्ररुचे<br />
प्रणतसुरासुर मौलिमणिस्फुरदंशुलसन्नख चन्द्ररुचे ।<br />
जितकनकाचल मौलिपदोर्जित निर्भरकुञ्जर कुम्भकुचे<br />
जय जय हे महिषासुरमर्दिनि रम्यकपर्दिनि शैलसुते ॥ १६ ॥</p><br>
<p>विजित सहस्रकरैक सहस्रकरैक सहस्रकरैकनुते<br />
कृत सुरतारक सङ्गरतारक सङ्गरतारक सूनुसुते ।<br />
सुरथसमाधि समानसमाधि समाधिसमाधि सुजातरते<br />
जय जय हे महिषासुरमर्दिनि रम्यकपर्दिनि शैलसुते ॥ १७ ॥</p><br>
<p>पदकमलं करुणानिलये वरिवस्यति योऽनुदिनं स शिवे<br />
अयि कमले कमलानिलये कमलानिलयः स कथं न भवेत् ।<br />
तव पदमेव परम्पदमित्यनुशीलयतो मम किं न शिवे<br />
जय जय हे महिषासुरमर्दिनि रम्यकपर्दिनि शैलसुते ॥ १८ ॥</p><br>
<p>कनकलसत्कल सिन्धुजलैरनुसिञ्चिनुतेगुणरङ्गभुवं<br />
भजति स किं न शचीकुचकुम्भ तटीपरिरम्भ सुखानुभवम् ।<br />
तव चरणं शरणं करवाणि नतामरवाणि निवासि शिवं<br />
जय जय हे महिषासुरमर्दिनि रम्यकपर्दिनि शैलसुते ॥ १९ ॥</p><br>
<p>तव विमलेन्दुकुलं वदनेन्दुमलं सकलं ननु कूलयते<br />
किमु पुरुहूत पुरीन्दुमुखी सुमुखीभिरसौ विमुखीक्रियते ।<br />
मम तु मतं शिवनामधने भवती कृपया किमुत क्रियते<br />
जय जय हे महिषासुरमर्दिनि रम्यकपर्दिनि शैलसुते ॥ २० ॥</p><br>
<p>अयि मयि दीनदयालुतया कृपयैव त्वया भवितव्यमुमे<br />
अयि जगतो जननी कृपयासि यथासि तथाऽनुभितासिरते ।<br />
यदुचितमत्र भवत्युररि कुरुतादुरुतापमपाकुरु ते [मे]<br />
जय जय हे महिषासुरमर्दिनि रम्यकपर्दिनि शैलसुते ॥ २१ ॥</p><br>
<p>इति श्री महिषासुरमर्दिनि स्तोत्रम् ॥</p>

</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
