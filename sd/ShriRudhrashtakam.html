<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
<style>
body {
  font-family: "Lato", sans-serif
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Shri Rudhrashtakam</h3>
<h1 class="card-header display-5">श्रीरुद्राष्टकं</h3>
<div class="card-body display-6">



नमामीशमीशाननिर्वाणरूपं विभुं व्यापकं ब्रह्मवेदस्वरूपम् ।<br>
निजं निर्गुणं निर्विकल्पं निरीहं चिदाकाश माकाश वासं भजेऽहम् ॥ १॥<br>
<br>
निराकारमोंकारमूलं तुरीयं गिरा ज्ञान गोतीतमीशं गिरीशम् ।<br>
करालं महाकाल कालं कृपालं गुणागारसंसारपारं नतोऽहम् ॥ २॥<br>
<br>
तुषाराद्रि संकाश गौरं गभीरं मनोभूत कोटिप्रभा श्रीशरीरम् ।<br>
स्फुरन्मौलि कल्लोलिनी चारुगङ्गा लसद्भाल बालेन्दु कण्ठे भुजङ्गा ॥ ३॥<br>
<br>
चलत्कुण्डलं भ्रू सुनेत्रं विशालं प्रसन्नाननं नीलकण्ठं दयालम् ।<br>
मृगाधीशचर्माम्बरं मुण्डमालं प्रियं शङ्करं सर्वनाथं भजामि ॥ ४॥<br>
<br>
प्रचण्डं प्रकृष्टं प्रगल्भं परेशमखण्डमजं भानुकोटिप्रकाशम् ।<br>
त्रयः शूलनिर्मूलनं शूलपाणिं भजेऽहं भवानीपतिं भावगम्यम् ॥ ५॥<br>
<br>
कलातीतकल्याणकल्पान्तकारी सदा सज्जनानन्ददाता पुरारी ।<br>
चिदानन्दसन्दोहमोहापहारी प्रसीद प्रसीद प्रभो मन्मथारी ॥ ६॥<br>
<br>
न यावद् उमानाथ पादारविन्दं भजन्तीह लोके परे वा नराणाम् ।<br>
न तावत्सुखं शान्ति सन्तापनाशं प्रसीद प्रभो सर्वभूताधिवासम् ॥ ७॥<br>
<br>
न जानामि योगं जपं नैव पूजां नतोऽहं सदा सर्वदा शम्भु तुभ्यम् ।<br>
जराजन्म दुःखौ घतातप्य मानं प्रभो पाहि आपन्न मामीश शम्भो ॥ ८॥<br>
<br>
रुद्राष्टकमिदं प्रोक्तं विप्रेण हरतोषये ।<br>
ये पठन्ति नरा भक्त्या तेषां शम्भुः प्रसीदति ॥<br>
<br>
॥  इति श्रीरुद्राष्टकं सम्पूर्णम् ॥<br>
<br>



</div></div></div>
</body>
</html> 
