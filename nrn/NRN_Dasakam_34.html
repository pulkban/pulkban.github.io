<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; }  .card-text{ font-size:19px; </style>
</head>
<body>

<hr>
<div class="mx-4">
<div class="card" >
<h1 class="card-header display-5">Dasakam – 34</h1>
<div class="card-text m-1">
notes
</div>

<div class="card-body display-6">
Started 14-May-2023<br>

<br>
गीर्वाणै रर्थ्यमानो दशमुख निधनं कोसलेष् वृश्यशृङ्गे<br>
पुत्रीया मिष्टि मिष्ट्वा ददुषि दशरथ क्ष्माभृते पायसाग्र्यम् ।<br>
तद् भुक्त्या तत्पुरन्ध्रीष् वपि तिसृषु समं जात गर्भासु जातो<br>
रामस्त्वं लक्ष्मणेन स्वयमथ भरतेनापि शत्रुघ्न नाम्ना ॥१॥<br>
<br>
कोदण्डी कौशि कस्य क्रतुवर मवितुं लक्ष्मणे नानुयातो<br>
यातोऽभूस्तात वाचा मुनि कथित मनु द्वन्द्व शान्ताध्व खेद: ।<br>
नृणां त्राणाय बाणैर् मुनि वचन बलात्ताटकां पाटयित्वा<br>
लब्ध्वास्मा दस्त्र जालं मुनिवन मगमो देव सिद्धाश्रमाख्यम् ॥२॥<br>
<br>
मारीचं द्रावयित्वा मख शिरसि शरै रन्य रक्षांसि निघ्नन्<br>
कल्यां कुर्वन् नहल्यां पथि पद रजसा प्राप्य वैदेहगेहम् ।<br>
भिन्दानश् चान्द्र चूडं धनुरवनि सुता मिन्दिरामेव लब्ध्वा<br>
राज्यं प्रातिष्ठथास्त्वं त्रिभिरपि च समं भ्रातृ वीरैस्सदारै: ॥३॥<br>
<br>
आरुन्धाने रुषान्धे भृगुकुल तिलके संक्रमय्य स्वतेज:<br>
याते यातोऽस्य योध्यां सुखमिह निवसन् कान्तया कान्तमूर्ते ।<br>
शत्रुघ्ने नैकदाथो गतवति भरते मातुलस्याधि वासं<br>
तातारब्धोऽभिषेकस्तव किल विहत: केक याधीश पुत्र्या ॥४॥<br>
<br>
तातोक्त्या यातुकामो वन मनुज वधू संयुतश् चापधार:<br>
पौरानारुध्य मार्गे गुह निलय गतस्त्वं जटा चीर धारी।<br>
नावा सन्तीर्य गङ्गा मधि पदवि पुनस्तं भरद्वाज मारात्-<br>
नत्वा तद्वाक्य हेतो रतिसुख मवसश् चित्रकूटे गिरीन्द्रे ॥५॥<br>
<br>
श्रुत्वा पुत्रार्ति खिन्नं खलु भरत मुखात् स्वर्ग यातं स्वतातं<br>
तप्तो दत्वाऽम्बु तस्मै निदधिथ भरते पादुकां मेदिनीं च<br>
अत्रिं नत्वाऽथ गत्वा वनमति विपुलं दण्डकं चण्डकायं<br>
हत्वा दैत्यं विराधं सुगति मकलयश् चारु भो: शार भङ्गीम् ॥६॥<br>
<br>
नत्वाऽगस्त्यं समस्ताशर निकर सपत्राकृतिं तापसेभ्य:<br>
प्रत्यश्रौषी: प्रियैषी तदनु च मुनिना वैष्णवे दिव्यचापे ।<br>
ब्रह्मास्त्रे चापि दत्ते पथि पितृसुहृदं वीक्ष्य भूयो जटायुं<br>
मोदात् गोदा तटान्ते परिरमसि पुरा पञ्चवट्यां वधूट्या ॥७॥<br>
<br>
प्राप्ताया: शूर्पणख्या मदन चल धृतेर् अर्थनैर् निस्सहात्मा<br>
तां सौमित्रौ विसृज्य प्रबलतम रुषा तेन निर्लून नासाम् ।<br>
दृष्ट्वैनां रुष्टचित्तं खरमभि पतितं दूषणं च त्रिमूर्धं<br>
व्याहिंसी राशरानपि अयुत समधिकांस् तत्क्षणा दक्षतोष्मा ॥८॥<br>
<br>
सोदर्या प्रोक्त वार्ता विवश दशमुखादिष्ट मारीच माया-<br>
सारङ्ग सारसाक्ष्या स्पृहित मनुगत: प्रावधीर् बाणघातम् ।<br>
तन्मा याक्रन्द निर्यापित भवदनुजां रावणस्ताम हार्षी:<br>
तेनार्तोऽपि त्वमन्त: किमपि मुदमधास् तद्वधो पायलाभात् ॥९॥<br>
<br>
भूयस् तन्वीं विचिन्वन् नहृत दशमुखस् त्वद्वधूं मद्वधेनेति<br>
उक्त्वा याते जटायौ दिवमथ सुहृद: प्रातनो: प्रेतकार्यम् ।<br>
गृह्णानं तं कबन्धं जघनिथ शबरीं प्रेक्ष्य पम्पातटे त्वं<br>
सम्प्राप्तो वातसूनुं भृशमुदितमना: पाहि वातालयेश ॥१०॥<br>
<br>
<i>No Sada Sarvatra - continuation in next</i><br>
<br>
Sri Rama Jayarama Jayajaya rama <br>
Sri Rama Jayarama Jayajaya rama <br>
Sri Rama Jayarama Jayajaya rama <br>
<br>
http://narayaneeyamtrans.blogspot.com/2018/10/tutorial-to-learn-narayaneeyam-dasakam.html<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
