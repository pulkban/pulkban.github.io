<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style>
body {
  font-family: 'Montserrat', sans-serif;
}
</style>
</head>
<body>

<hr>
<div class="mx-4">
<div class="card" >
<h1 class="card-header display-5">Dasakam – 15</h1>
<div class="small m-4">
story<br><br>
<hr style="border-top: 2px dotted red" />
</div>

<div class="card-body display-6">
Started 12-Mar-2023<br>
<br>
मतिरिह गुणसक्ता बन्धकृत्तेष्वसक्ता<br>
त्वमृतकृदुपरुन्धे भक्तियोगस्तु सक्तिम् ।<br>
महदनुगमलभ्या भक्तिरेवात्र साध्या<br>
कपिलतनुरिति त्वं देवहूत्यै न्यगादी: ॥१॥<br>
<br>
प्रकृतिमहदहङ्काराश्च मात्राश्च भूता-<br>
न्यपि हृदपि दशाक्षी पूरुष: पञ्चविंश: ।<br>
इति विदितविभागो मुच्यतेऽसौ प्रकृत्या<br>
कपिलतनुरिति त्वं देवहूत्यै न्यगादी: ॥२॥<br>
<br>
प्रकृतिगतगुणौघैर्नाज्यते पूरुषोऽयं<br>
यदि तु सजति तस्यां तत् गुणास्तं भजेरन् ।<br>
मदनुभजनतत्त्वालोचनै: साऽप्यपेयात्<br>
कपिलतनुरिति त्वं देवहूत्यै न्यगादी: ॥३॥<br>
<br>
विमलमतिरुपात्तैरासनाद्यैर्मदङ्गं<br>
गरुडसमधिरूढं दिव्यभूषायुधाङ्कम् ।<br>
रुचितुलिततमालं शीलयेतानुवेलं<br>
कपिलतनुरिति त्वं देवहूत्यै न्यगादी: ॥४॥<br>
<br>
मम गुणगणलीलाकर्णनै: कीर्तनाद्यै-<br>
र्मयि सुरसरिदोघप्रख्यचित्तानुवृत्ति: ।<br>
भवति परमभक्ति: सा हि मृत्योर्विजेत्री<br>
कपिलतनुरिति त्वं देवहूत्यै न्यगादी: ॥५॥<br>
<br>
अहह बहुलहिंसासञ्चितार्थै: कुटुम्बं<br>
प्रतिदिनमनुपुष्णन् स्त्रीजितो बाललाली ।<br>
विशति हि गृहसक्तो यातनां मय्यभक्त:<br>
कपिलतनुरितित्वं देवहूत्यै न्यगादी: ॥६॥<br>
<br>
युवतिजठरखिन्नो जातबोधोऽप्यकाण्डे<br>
प्रसवगलितबोध: पीडयोल्लङ्घ्य बाल्यम् ।<br>
पुनरपि बत मुह्यत्येव तारुण्यकाले<br>
कपिलतनुरिति त्वं देवहूत्यै न्यगादी: ॥७॥<br>
<br>
पितृसुरगणयाजी धार्मिको यो गृहस्थ:<br>
स च निपतति काले दक्षिणाध्वोपगामी ।<br>
मयि निहितमकामं कर्म तूदक्पथार्थं<br>
कपिल्तनुरिति त्वं देवहूत्यै न्यगादी: ॥८॥<br>
<br>
इति सुविदितवेद्यां देव हे देवहूतिं<br>
कृतनुतिमनुगृह्य त्वं गतो योगिसङ्घै: ।<br>
विमलमतिरथाऽसौ भक्तियोगेन मुक्ता<br>
त्वमपि जनहितार्थं वर्तसे प्रागुदीच्याम् ॥९॥<br>
<br>
 परम किमु बहूक्त्या त्वत्पदाम्भोजभक्तिं<br>
सकलभयविनेत्रीं सर्वकामोपनेत्रीम् ।<br>
वदसि खलु दृढं त्वं तद्विधूयामयान् मे<br>
गुरुपवनपुरेश त्वय्युपाधत्स्व भक्तिम् ॥१०॥<br>

<br><br>
सदा सर्वत्र गोविन्द नाम संकीर्तनम्<br>
गोविन्दा गोविन्दा <br>
श्री गुरुवायुरप्पा शरणं <br>
श्री हरये  नमः <br>
<br>
http://narayaneeyamtrans.blogspot.com/2018/10/tutorial-to-learn-narayaneeyam-dasakam.html<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
