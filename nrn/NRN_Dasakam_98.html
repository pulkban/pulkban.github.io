<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; }  .card-text{ font-size:19px; </style>
</head>
<body>

<hr>

<div class="mx-4">
<div class="card" >
<h1 class="card-header display-5">Dasakam – 98</h1>
<div class="card-text m-1">
 இந்த பிரபஞ்சம் எல்லாம் யாரால் ஒளி விடக்கூடியது - எல்லார்க்கும் அப்பாற்பட்டு இருக்கு கிருஷ்ணனுக்கு நமஸ்காரம்.
யாரிடத்தில் குற்றம் இல்லையோ - மாயை கொண்டு தாமாக ஏற்றுக்கொண்டு - அர்புதமானவருக்கு - என் நமஸ்காரம்.
உபநிஷதுகளால் இருக்கின்ற உனக்கு - என் நமஸ்காரம்.
ஐம்பூதங்கள் கொண்டு உலகம் படைத்த உனக்கு - என் நமஸ்காரம்.
சப்த பரஹ்மனும் நீதான் - உனக்கு - என் நமஸ்காரம். <br>

</div>
<div class="card-body display-6">
Started 24-Dec-2023<br>
<br>
Sandra Long<br>
<br>
यस्मिन् नेतद् विभातं यत इदम भवत् एन चेदं य एतत्<br>
यस्मात् उत्तीर्णरूप: खलु सकल मिदं भासितं यस्य भासा ।<br>
यो वाचां दूरदूरे पुनरपि मनसां यस्य देवा मुनीन्द्रा:<br>
नो विद्युस् तत्त्व रूपं किमु पुनरपरे कृष्ण तस्मै नमस्ते ॥१॥<br>
<br>
श्री गुरुवायुरप्पा शरणं<br>
<br>
जन्माथो कर्म नाम स्फुटमिह , गुणदोषादिकं वा न यस्मिन्<br>
लोकानामूतये य: स्वय मनुभजते तानि मायानुसारी ।<br>
विभ्रच् छक्ती ररूपोऽपि च , बहुतर रूपोऽ वभात्यद् भुतात्मा<br>
तस्मै कैवल्यधाम्ने पर रस परिपूर्णाय विष्णो नमस्ते ॥२॥<br>
<br>
श्री गुरुवायुरप्पा शरणं<br>
<br>
नो तिर्यञ्चन्न मर्त्यं न च सुरमसुरं न स्त्रियं नो पुंमांसं<br>
न द्रव्यं कर्म जातिं गुणमपि सदसद्वापि ते रूपमाहु: ।<br>
शिष्टं यत् स्यान् निषेधे सति निगम शतै: लक्षणा वृत्तितस्तत्<br>
कृच्छ्रे णावेद्यमानं परम सुखमयं भाति तस्मै नमस्ते ॥३॥<br>
<br>
श्री गुरुवायुरप्पा शरणं<br>
<br>
मायायां बिम्बितस् त्वं सृजसि महद हङ्कार तन्मात्र भेदै:<br>
भूत ग्रामेन्द्रि याद्यै रपि सकल जगत् स्वप्न सङ्कल्प कल्पम् ।<br>
भूय: संहृत्य सर्वं कमठ इव पदान्यात्मना कालशक्त्या<br>
गम्भीरे जायमाने तमसि वितिमिरो भासि तस्मै नमस्ते ॥४॥<br>
<br>
श्री गुरुवायुरप्पा शरणं<br>
<br>
शब्द ब्रह्मेति कर्मेति अणुरिति भगवन् काल इत्यालपन्ति<br>
त्वामेकं विश्वहेतुं सकल मयतया सर्वथा कल्प्य मानम् ।<br>
वेदान्तैर्यत्तु गीतं पुरुष परचिदात् माभिधं तत्तु तत्त्वं<br>
प्रेक्षा मात्रेण मूल प्रकृति विकृति कृत् कृष्ण तस्मै नमस्ते ॥५॥<br>
<br>
श्री गुरुवायुरप्पा शरणं<br>
<br>
सत्त्वे नासत्तया वा , न च खलु सदसत्त्वेन निर्वाच्य रूपा<br>
धत्ते यासा वविद्या गुण फणि मतिवद् विश्व दृश्याव भासम् ।<br>
विद्यात्वं सैव याता श्रुति वचन लवै: यत् कृपा स्यन्दलाभे<br>
संसारारण्य सद्यस् त्रुटन परशुताम् एति तस्मै नमस्ते ॥६॥<br>
<br>
श्री गुरुवायुरप्पा शरणं<br>
<br>
भूषासु स्वर्णवद्वा जगति घट शरावादिके मृत्तिकावत् <br>
तत्त्वे सञ्चिन्त्य माने स्फुरति तदधुना प्यद्वितीयं वपुस्ते ।<br>
स्वप्न द्रष्टु: प्रबोधे तिमिरल यविधौ जीर्ण रज्जोश्च यद्वत्<br>
विद्यालाभे तथैव स्फुटमपि विकसेत् कृष्ण तस्मै नमस्ते ॥७॥<br>
<br>
श्री गुरुवायुरप्पा शरणं<br>
<br>
यद्भीत्योदेति सूर्य: दहति च दहनो वाति वायुस्तथान्ये<br>
यद्भीता: पद्मजाद्या: पुन रुचित बली नाहरन्तेऽ नुकालम् ।<br>
येनै वारोपिता: प्राक् , निजपद मपि ते , च्यावितारश्च पश्चात्<br>
तस्मै विश्वं नियन्त्रे वयमपि भवते कृष्ण कुर्म: प्रणामम् ॥८॥<br>
<br>
श्री गुरुवायुरप्पा शरणं<br>
<br>
त्रैलोक्यं भावयन्तं त्रिगुणमय मिदं त्र्यक्षरस् यैकवाच्यं<br>
त्रीशाना मैक्य रूपं त्रिभिरपि निगमै: गीयमान स्वरूपम् ।<br>
तिस्रोवस्था विदन्तं त्रियुग जनि जुषं त्रिक्रमाक्रान्त विश्वं<br>
त्रैकाल्ये भेदहीनं त्रिभि रह मनिशं योगभेदैर् भजे त्वाम् ॥९॥<br>
<br>
श्री गुरुवायुरप्पा शरणं<br>
<br>
सत्यं शुद्धं विबुद्धं जयति तव वपुर् नित्यमुक्तं निरीहं<br>
निर्द्वन्द्वं निर्विकारं , निखिल गुणगण व्यञ्जनाधार भूतम् ।<br>
निर्मूलं निर्मलं तत् , निरवधि महिमोल्लासि निर्लीनमन्त:<br>
निस्सङ्गानां मुनीनां , निरुपम परमानन्द सान्द्र प्रकाशम् ॥१०॥<br>
<br>
श्री गुरुवायुरप्पा शरणं<br>
<br>
दुर्वारं द्वादशारं त्रिशत परिमिलत् षष्टि पर्वाभिवीतं<br>
सम्भ्राम्यत् क्रूरवेगं क्षणमनु जगदाच्छिद्य सन्धाव मानम् ।<br>
चक्रं ते कालरूपं व्यथ यतु न तु मां त्वत् पदै कावलम्बं<br>
विष्णो कारुण्य सिन्धो पवन पुरपते पाहि सर्वामयौघात् <br>
विष्णो कारुण्य सिन्धो पवन पुरपते पाहि सर्वामयौघात् <br>
विष्णो कारुण्य सिन्धो पवन पुरपते पाहि सर्वामयौघात् ॥११॥<br>
<br>
श्री गुरुवायुरप्पा शरणं<br>
<br>
सदा सर्वत्र गोविन्द नाम संकीर्तनम्<br>
गोविन्दा गोविन्दा <br>
श्री गुरुवायुरप्पा शरणं <br>
श्री हरये  नमः <br>
<br>
<br>
http://narayaneeyamtrans.blogspot.com/2018/10/tutorial-to-learn-narayaneeyam-dasakam.html<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
