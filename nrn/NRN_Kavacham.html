<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; }  .card-text{ font-size:19px; </style>
</head>
<body>
<hr>
<div class="mx-4">
<div class="card" >
<h1 class="card-header display-5">Narayana Kavacham</h1>
<div class="card-text m-1">
<b><u>Recite this and start - this act as Kavacham</u></b><br>

</div>
<div class="card-body display-6">
Started 6-Dec-2023<br>

<br>
नारायण कवचम् <br>
राजोवाच ।<br>
यया गुप्तः सहस्राक्षः सवाहान् रिपुसैनिकान् ।<br>
क्रीडन्निव विनिर्जित्य त्रिलोक्या बुभुजे श्रियम् ॥ १॥<br>
<br>
भगवंस्तन्ममाख्याहि वर्म नारायणात्मकम् ।<br>
यथाततायिनः शत्रून येन गुप्तोऽजयन्मृधे ॥ २॥<br>
<br>
श्रीशुक उवाच ।<br>
वृतः पुरोहितस्त्वाष्ट्रो महेन्द्रायानुपृच्छते ।<br>
नारायणाख्यं वर्माह तदिहैकमनाः श‍ृणु ॥ ३॥<br>
<br>
श्रीविश्वरूप उवाच ।<br>
धौतांघ्रिपाणिराचम्य सपवित्र उदङ्मुखः ।<br>
कृतस्वाङ्गकरन्यासो मन्त्राभ्यां वाग्यतः शुचिः ॥ ४॥<br>
<br>
नारायणमयं वर्म सन्नह्येद्भय आगते ।<br>
दैवभूतात्मकर्मभ्यो नारायणमयः पुमान ॥ ५॥<br>
<br>
पादयोर्जानुनोरूर्वोरुदरे हृद्यथोरसि ।<br>
मुखे शिरस्यानुपूर्व्यादोङ्कारादीनि विन्यसेत् ॥ ६॥<br>
<br>
ॐ नमो नारायणायेति विपर्ययमथापि वा ।<br>
करन्यासं ततः कुर्याद्द्वादशाक्षरविद्यया ॥ ७॥<br>
<br>
प्रणवादियकारान्तमङ्गुल्यङ्गुष्ठपर्वसु ।<br>
न्यसेद्धृदय ॐकारं विकारमनुमूर्धनि ॥ ८॥<br>
<br>
षकारं तु भ्रुवोर्मध्ये णकारं शिखया न्यसेत् ।<br>
वेकारं नेत्रयोर्युंज्यान्नकारं सर्वसन्धिषु ॥ ९॥<br>
<br>
मकारमस्त्रुमुद्दिश्य मन्त्रमूर्तिर्भवेद्बुधः ।<br>
सर्विसर्गं फडन्तं तत्सर्वदिक्षु विनिर्दिशेत् ॥ १०॥<br>
<br>
ॐ विष्णवे नमः ।<br>
इत्यात्मानं परं ध्यायेद्ध्येयं षट्शक्तिभिर्युतम् ।<br>
विद्यातेजस्तपोर्मूतिमिमं मन्त्रमुदाहरेत् ॥ ११॥<br>
<br>
ॐ हरिर्विदध्यान्मम सर्वरक्षां न्यस्तांघ्रिपद्मः पतगेन्द्रपृष्ठे ।<br>
दरारिचर्मासिगदेषुचापपाशान्दधानोऽष्टगुणोऽष्टबाहुः ॥ १२॥<br>
<br>
जलेषु मां रक्षतु मत्स्यमूर्तिर्यादोगणेभ्यो वरुणस्य पाशात् ।<br>
स्थलेषु मायाबटुवामनोऽव्यात् त्रिविक्रमः खेऽवतु विश्वरूपः ॥ १३॥<br>
<br>
दुर्गेष्वटव्याजिमुखादिषु प्रभुः पायान्नृसिंहोऽसुरयूथपारिः ।<br>
विमुञ्चतो यस्य महाट्टहासं दिशो विनेदुर्न्यपतंश्च गर्भाः ॥ १४॥<br>
<br>
रक्षत्वसौ माऽध्वनि यज्ञकल्पः स्वदंष्ट्रयोन्नीतधरो वराहः ।<br>
रामोऽद्रिकूटेष्वथ विप्रवासे सलक्ष्मणोऽव्याद्भरताग्रजो माम् ॥ १५॥<br>
<br>
मामुग्रधर्मादखिलात्प्रमादान्नारायणः पातु नरश्च हासात् ।<br>
दत्तस्त्वयोगादथ योगनाथः पायाद्गुणेशः कपिलः कर्मबन्धात् ॥ १६॥<br>
<br>
सनत्कुमारोऽवतु कामदेवाद्धयग्रीवो मां पथि देवहेलनात् ।<br>
देवर्षिवर्यः पुरुषार्चनान्तरात्कूर्मो हरिर्मां निरयादशेषात् ॥ १७॥<br>
<br>
धन्वन्तरिर्भगवान्पात्वपथ्याद्वन्द्वाद्भयादृषभो निर्जितात्मा ।<br>
यज्ञश्च लोकादवताज्जनान्ताद्बलो गणात्क्रोधवशादहीन्द्रः ॥ १८॥<br>
<br>
द्वैपायनो भगवानप्रबोधाद्बुद्धस्तु पाषण्डगणात्प्रमादात् ।<br>
काल्किः कलेः कालमलात्प्रपातु धर्मावनायोरुकृतावतारः ॥ १९॥<br>
<br>
मां केशवो गदया प्रातरव्याद्गोविन्द आसङ्गव आत्तवेणुः ।<br>
नारायणः प्राह्ण उदात्तशक्तिर्मध्यन्दिने विष्णुररीन्द्रपाणिः ॥ २०॥<br>
<br>
देवोऽपराह्ने मधुहोग्रधन्वा सायन्त्रिधामाऽवतु माधवो माम् ।<br>
दोषे हृषीकेश उतार्धरात्रे निशीथ एकोऽवतु पद्मनाभः ॥ २१॥<br>
<br>
श्रीवत्सधामाऽपररात्र ईशः प्रत्यूष ईशोऽसिधरो जनार्दनः ।<br>
दामोदरोऽव्यादनुसन्ध्यं प्रभाते विश्वेश्वरो भगवान्कालमूर्तिः ॥ २२॥<br>
<br>
चक्रं युगान्तानलतिग्मनेमि भ्रमत्समन्ताद्भगवत्प्रयुक्तम् ।<br>
दन्दग्धि दन्दग्ध्यरिसैन्यमाशु कक्षं यथा वातसखो हुताशः ॥ २३॥<br>
<br>
गदेऽशनिस्पर्शनविस्फुलिङ्गे निष्पिण्ढि निष्पिण्ढ्यजितप्रियासि ।<br>
कूष्माण्डवैनायकयक्षरक्षोभूतग्रहांश्चूर्णय चूर्णयारीन् ॥ २४॥<br>
<br>
त्वं यातुधानप्रमथप्रेतमातृपिशाचविप्रग्रहघोरदृष्टीन् ।<br>
नरेन्द्र विद्रावय कृष्णपूरितो भीमस्वनोऽरेर्हृदयानि कम्पयन् ॥ २५॥<br>
<br>
त्वं तिग्मधारासिवरारिसैन्यमीशप्रयुक्तो मम छिन्धि छिन्धि ।<br>
चक्षूंषि चर्मन् शतचन्द्र छादय द्विषामघानां हर पापचक्षुषाम् ॥ २६॥<br>
<br>
यन्नो भयं ग्रहेभ्योऽभूत्केतुभ्यो नृभ्य एव च ।<br>
सरीसृपेभ्यो दंष्ट्रिभ्य भूतेभ्योऽघेभ्य एव च ॥ २७॥<br>
<br>
सर्वाण्येतानि भगवन्नामरूपास्रकीर्तनात् ।<br>
प्रयांतु संक्षयं सद्यो येऽन्ये श्रेयःप्रतीपकाः ॥ २८॥<br>
<br>
गरुडो भगवांस्तोत्रस्तोमश्छन्दोमयः प्रभुः ।<br>
रक्षत्वशेषकृच्छ्रेभ्यो विष्वक्सेनः स्वनामभिः ॥ २९॥<br>
<br>
सर्वापद्भ्यो हरेर्नामरूपयानायुधानि नः ।<br>
बुद्धीन्द्रियमनःप्राणान् पान्तु पार्षदभूषणाः ॥ ३०॥<br>
<br>
यथा हि भगवानेव वस्तुतः सदसच्च यत् ।<br>
सत्येनानेन नः सर्वे यान्तु नाशमुपद्रवाः ॥ ३१॥<br>
<br>
यथैकात्म्यानुभावानां विकल्परहितः स्वयम् ।<br>
भूषणायुधलिङ्गाख्या धत्ते शक्तीः स्वमायया ॥ ३२॥<br>
<br>
तेनैव सत्यमानेन सर्वज्ञो भगवान् हरिः ।<br>
पातु सर्वैः स्वरूपैर्नः सदा सर्वत्र सर्वगः ॥ ३३॥<br>
<br>
विदिक्षु दिक्षूर्घ्वमधः समन्तादन्तर्बहिर्भगवान्नारसिंहः ।<br>
प्रहापयँल्लोकभयं स्वनेन स्वतेजसा ग्रस्तसमस्ततेजाः ॥ ३४॥<br>
<br>
मघवन्निदमाख्यातं वर्म नारायणात्मकम् ।<br>
विजेष्यस्यञ्जसा येन दंशितोऽसुरयूथपान् ॥ ३५॥<br>
<br>
एतद्धारयमाणस्तु यं यं पश्यति चक्षुषा ।<br>
पदा वा संस्पृशेत्सद्यः साध्वसात्स विमुच्यते ॥ ३६॥<br>
<br>
न कुतश्चिद्भयं तस्य विद्यां धारयतो भवेत् ।<br>
राजदस्युग्रहादिभ्यो व्याध्यादिभ्यश्च कर्हिचित् ॥ ३७॥<br>
<br>
इमां विद्यां पुरा कश्चित्कौशिको धारयन् द्विजः ।<br>
योगधारणया स्वाङ्गं जहौ स मरुधन्वनि ॥ ३८॥<br>
<br>
तस्योपरि विमानेन गन्धर्वपतिरेकदा ।<br>
ययौ चित्ररथः स्त्रीभिर्वृतो यत्र द्विजक्षयः ॥ ३९॥<br>
<br>
गगनान्न्यपतत्सद्यः सविमानो ह्यवाक्शिराः ।<br>
स वालखिल्यवचनादस्थीन्यादाय विस्मितः ॥ ४०॥<br>
<br>
प्रास्य प्राचीसरस्वत्यां स्नात्वा धाम स्वमन्वगात् ।<br>
य इदं श‍ृणुयात्काले यो धारयति चादृतः ॥<br>
तं नमस्यन्ति भूतानि मुच्यते सर्वतोभयात् ॥ ४१॥<br>
<br>
श्रीशुक उवाच ।<br>
एतां विद्यामधिगतो विश्वरूपाच्छक्रतुः ।<br>
त्रैलोक्यलक्ष्मीं बुभुजे विनिर्जित्य मृघेऽसुरान् ॥ ४२॥<br>
<br>
। इति श्रीनारायण कवचम् स्तोत्रं सम्पूर्णम् ।<br>


<br>
<br>
http://narayaneeyamtrans.blogspot.com/2018/10/tutorial-to-learn-narayaneeyam-dasakam.html<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
