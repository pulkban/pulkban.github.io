<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; } </style>
</head>
<body>

<hr>
<div class="mx-4">
<div class="card" >
<h1 class="card-header display-5">Dasakam – 23</h1>
<h1 class="card-header display-5">Story of Daksha and Chithrakethu</h1>
<div class="small m-4">
<hr style="border-top: 2px dotted red" />
</div>

<div class="card-body display-6">
Started 15-Apr-2023<br>
<br>
प्राचेतसस्तु भगवन् अपरो हि दक्ष:<br>
त्वत् सेवनं व्यधित सर्ग विवृद्धि काम: ।<br>
आविर् बभूविथ तदा लस दष्ट बाहु:<br>
त्वस्मै वरं ददिथ तां च वधू मसिक्नीम् ॥१॥<br>
<br>
तस्यात्मजास् त्वयुत मीश पुनस्सहस्रं<br>
श्रीनारदस्य वचसा तव मार्ग मापु: ।<br>
नैकत्र वासमृषये स मुमोच शापं<br>
भक्तोत्तमस् त्वृषि रनुग्रह मेव मेने ॥२॥<br>
<br>
षष्ट्या ततो दुहितृभि: सृजत: कुलौघान्<br>
दौहित्र सूनु रथ तस्य स विश्वरूप: ।<br>
त्वत्स्तोत्र वर्मित मजापय दिन्द्रमाजौ<br>
देव त्वदीय महिमा खलु सर्वजैत्र: ॥३॥<br>
<br>
प्राक्शूरसेन विषये किल चित्रकेतु:<br>
पुत्राग्रही नृपति रङ्गिरस: प्रभावात् ।<br>
लब्ध्वैक पुत्र मथ तत्र हते सपत्नी-<br>
सङ्घै रमुह्य दवशस् तव माययासौ ॥४॥<br>
<br>
तं नारदस्तु सम मङ्गिरसा दयालु:<br>
सम्प्राप्य ताव दुपदर्श्य सुतस्य जीवम् ।<br>
कस्यास्मि पुत्र इति तस्य गिरा विमोहं<br>
त्यक्त्वा त्वदर्च नविधौ नृपतिं न्ययुङ्क्त ॥५॥<br>
<br>
स्तोत्रं च मन्त्रमपि नारदतोऽथ लब्ध्वा<br>
तोषाय शेषवपुषो ननु ते तपस्यन् ।<br>
विद्या धराधि पतितां स हि सप्तरात्रे<br>
लब्ध्वाप्य कुण्ठ मति रन्वभजद् भवन्तम् ॥६॥<br>
<br>
तस्मै मृणाल धवलेन सहस्र शीर्ष्णा<br>
रूपेण बद्ध नुति सिद्ध गणावृतेन ।<br>
प्रादुर्भवन् अचिरतो नुतिभि: प्रसन्न:<br>
दत्वात्म तत्त्व मनु गृह्य तिरोदधाथ ॥७॥<br>
<br>
त्वद् भक्तमौलि रथ सोऽपि च लक्षलक्षं<br>
वर्षाणि हर्षुल मना भुवनेषु कामम् ।<br>
सङ्गापयन् गुणगणं तव सुन्दरीभि:<br>
सङ्गातिरे करहितो ललितं चचार ॥८॥<br>
<br>
अत्यन्त सङ्ग विलयाय भवत् प्रणुन्न:<br>
नूनं स रूप्य गिरिमाप्य महत् समाजे ।<br>
निश्शङ्क मङ्क कृत वल्लभ मङ्गजारिं<br>
तं शङ्करं परिहसन् उमयाभि शेपे ॥९॥<br>
<br>
निस् सम्भ्रमस् त्वय मयाचित शापमोक्ष:<br>
वृत्रा सुरत्व मुपगम्य सुरेन्द्र योधी ।<br>
भक्त्यात्म तत्त्वकथनै: समरे विचित्रं<br>
शत्रो रपि भ्रम मपास्य गत: पदं ते ॥१०॥<br>
<br>
त्वत् सेवनेन दिति रिन्द्र वधोद्यताऽपि<br>
तान् प्रत्यु तेन्द्र सुहृदो मरुतोऽभि लेभे ।<br>
दुष्टाशयेऽपि शुभदैव भवन् निषेवा<br>
तत्तादृशस् त्वमव मां पव नालयेश ॥११॥<br>
<br>
सदा सर्वत्र गोविन्द नाम संकीर्तनम्<br>
गोविन्दा गोविन्दा <br>
श्री गुरुवायुरप्पा शरणं <br>
श्री हरये  नमः <br>
<br>
http://narayaneeyamtrans.blogspot.com/2018/10/tutorial-to-learn-narayaneeyam-dasakam.html<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
