<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; }  .card-text{ font-size:19px; </style>
</head>
<body>
<hr>
<div class="mx-4">
<div class="card" >
<h1 class="card-header display-5">Dasakam – 100</h1>
<h1 class="card-header display-5">Kesaadhi Paada varnanani</h1>
<div class="card-text m-1">

<b></b>
</div>
<div class="card-body display-6">
Started 31-Dec-2023<br>
<br>
Sandra Long<br>
<br>
अग्रे पश्यामि तेजो निबिडतरकलायावलीलोभनीयं<br>
पीयूषाप्लावितोऽहं तदनु तदुदरे दिव्यकैशोरवेषम् ।<br>
तारुण्यारम्भरम्यं परमसुखरसास्वादरोमाञ्चिताङ्गै-<br>
रावीतं नारदाद्यैर्विलसदुपनिषत्सुन्दरीमण्डलैश्च ॥१॥<br>
<br>
 नीलाभं कुञ्चिताग्रं घनममलतरं संयतं चारुभङ्ग्या<br>
रत्नोत्तंसाभिरामं वलयितमुदयच्चन्द्रकै: पिञ्छजालै: ।<br>
मन्दारस्रङ्निवीतं तव पृथुकबरीभारमालोकयेऽहं<br>
स्निग्धश्वेतोर्ध्वपुण्ड्रामपि च सुललितां फालबालेन्दुवीथीम् ॥२<br>
<br>
 हृद्यं पूर्णानुकम्पार्णवमृदुलहरीचञ्चलभ्रूविलासै-<br>
रानीलस्निग्धपक्ष्मावलिपरिलसितं नेत्रयुग्मं विभो ते ।<br>
सान्द्रच्छायं विशालारुणकमलदलाकारमामुग्धतारं<br>
कारुण्यालोकलीलाशिशिरितभुवनं क्षिप्यतां मय्यनाथे ॥३॥<br>
<br>
 उत्तुङ्गोल्लासिनासं हरिमणिमुकुरप्रोल्लसद्गण्डपाली-<br>
व्यालोलत्कर्णपाशाञ्चितमकरमणीकुण्डलद्वन्द्वदीप्रम् ।<br>
उन्मीलद्दन्तपङ्क्तिस्फुरदरुणतरच्छायबिम्बाधरान्त:-<br>
प्रीतिप्रस्यन्दिमन्दस्मितमधुरतरं वक्त्रमुद्भासतां मे ॥४॥<br>
<br>
 बाहुद्वन्द्वेन रत्नोज्ज्वलवलयभृता शोणपाणिप्रवाले-<br>
नोपात्तां वेणुनाली प्रसृतनखमयूखाङ्गुलीसङ्गशाराम् ।<br>
कृत्वा वक्त्रारविन्दे सुमधुरविकसद्रागमुद्भाव्यमानै:<br>
शब्दब्रह्मामृतैस्त्वं शिशिरितभुवनै: सिञ्च मे कर्णवीथीम् ॥५॥<br>
<br>
 उत्सर्पत्कौस्तुभश्रीततिभिररुणितं कोमलं कण्ठदेशं<br>
वक्ष: श्रीवत्सरम्यं तरलतरसमुद्दीप्रहारप्रतानम् ।<br>
नानावर्णप्रसूनावलिकिसलयिनीं वन्यमालां विलोल-<br>
ल्लोलम्बां लम्बमानामुरसि तव तथा भावये रत्नमालाम् ॥६॥<br>
<br>
 अङ्गे पञ्चाङ्गरागैरतिशयविकसत्सौरभाकृष्टलोकं<br>
लीनानेकत्रिलोकीविततिमपि कृशां बिभ्रतं मध्यवल्लीम् ।<br>
शक्राश्मन्यस्ततप्तोज्ज्वलकनकनिभं पीतचेलं दधानं<br>
ध्यायामो दीप्तरश्मिस्फुटमणिरशनाकिङ्किणीमण्डितं त्वां ॥७॥<br>
<br>
 ऊरू चारू तवोरू घनमसृणरुचौ चित्तचोरौ रमाया:<br>
विश्वक्षोभं विशङ्क्य ध्रुवमनिशमुभौ पीतचेलावृताङ्गौ ।<br>
आनम्राणां पुरस्तान्न्यसनधृतसमस्तार्थपालीसमुद्ग-<br>
च्छायं जानुद्वयं च क्रमपृथुलमनोज्ञे च जङ्घे निषेवे ॥८॥<br>
<br>
 मञ्जीरं मञ्जुनादैरिव पदभजनं श्रेय इत्यालपन्तं<br>
पादाग्रं भ्रान्तिमज्जत्प्रणतजनमनोमन्दरोद्धारकूर्मम् ।<br>
उत्तुङ्गाताम्रराजन्नखरहिमकरज्योत्स्नया चाऽश्रितानां<br>
सन्तापध्वान्तहन्त्रीं ततिमनुकलये मङ्गलामङ्गुलीनाम् ॥९॥<br>
<br>
 मञ्जीरं मञ्जुनादैरिव पदभजनं श्रेय इत्यालपन्तं<br>
पादाग्रं भ्रान्तिमज्जत्प्रणतजनमनोमन्दरोद्धारकूर्मम् ।<br>
उत्तुङ्गाताम्रराजन्नखरहिमकरज्योत्स्नया चाऽश्रितानां<br>
सन्तापध्वान्तहन्त्रीं ततिमनुकलये मङ्गलामङ्गुलीनाम् ॥९॥<br>
<br>
 योगीन्द्राणां त्वदङ्गेष्वधिकसुमधुरं मुक्तिभाजां निवासो<br>
भक्तानां कामवर्षद्युतरुकिसलयं नाथ ते पादमूलम् ।<br>
नित्यं चित्तस्थितं मे पवनपुरपते कृष्ण कारुण्यसिन्धो<br>
हृत्वा निश्शेषतापान् प्रदिशतु परमानन्दसन्दोहलक्ष्मीम् ॥१०॥<br>
<br>
 अज्ञात्वा ते महत्वं यदिह निगदितं विश्वनाथ क्षमेथा:<br>
स्तोत्रं चैतत्सहस्रोत्तरमधिकतरं त्वत्प्रसादाय भूयात् ।<br>
द्वेधा नारायणीयं श्रुतिषु च जनुषा स्तुत्यतावर्णनेन<br>
स्फीतं लीलावतारैरिदमिह कुरुतामायुरारोग्यसौख्यम् ॥११॥<br>

<br>
सदा सर्वत्र गोविन्द नाम संकीर्तनम्<br>
गोविन्दा गोविन्दा <br>
श्री गुरुवायुरप्पा शरणं <br>
श्री हरये  नमः <br>
<br>
<br>
http://narayaneeyamtrans.blogspot.com/2018/10/tutorial-to-learn-narayaneeyam-dasakam.html<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
