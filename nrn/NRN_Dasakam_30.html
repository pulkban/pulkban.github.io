<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; } </style>
</head>
<body>

<hr>
<div class="mx-4">
<div class="card" >
<h1 class="card-header display-5">Dasakam – 30</h1>
<h1 class="card-header display-5">Vamana Avatar</h1>
<div class="small m-4">
notes
</div>

<div class="card-body display-6">
Started 30-Apr-2023<br>
Raagam <br>
<br>
शक्रेण संयति हतोऽपि बलिर्महात्मा<br>
शुक्रेण जीविततनु: क्रतुवर्धितोष्मा ।<br>
विक्रान्तिमान् भयनिलीनसुरां त्रिलोकीं<br>
चक्रे वशे स तव चक्रमुखादभीत: ॥१॥<br>
<br>
पुत्रार्तिदर्शनवशाददितिर्विषण्णा<br>
तं काश्यपं निजपतिं शरणं प्रपन्ना ।<br>
त्वत्पूजनं तदुदितं हि पयोव्रताख्यं<br>
सा द्वादशाहमचरत्त्वयि भक्तिपूर्णा ॥२॥<br>
<br>
तस्यावधौ त्वयि निलीनमतेरमुष्या:<br>
श्यामश्चतुर्भुजवपु: स्वयमाविरासी: ।<br>
नम्रां च तामिह भवत्तनयो भवेयं<br>
गोप्यं मदीक्षणमिति प्रलपन्नयासी: ॥३॥<br>
<br>
त्वं काश्यपे तपसि सन्निदधत्तदानीं<br>
प्राप्तोऽसि गर्भमदिते: प्रणुतो विधात्रा ।<br>
प्रासूत च प्रकटवैष्णवदिव्यरूपं<br>
सा द्वादशीश्रवणपुण्यदिने भवन्तं ॥४॥<br>
<br>
पुण्याश्रमं तमभिवर्षति पुष्पवर्षै-<br>
र्हर्षाकुले सुरगणे कृततूर्यघोषे ।<br>
बध्वाऽञ्जलिं जय जयेति नुत: पितृभ्यां<br>
त्वं तत्क्षणे पटुतमं वटुरूपमाधा: ॥५॥<br>
<br>
तावत्प्रजापतिमुखैरुपनीय मौञ्जी-<br>
दण्डाजिनाक्षवलयादिभिरर्च्यमान: ।<br>
देदीप्यमानवपुरीश कृताग्निकार्य-<br>
स्त्वं प्रास्थिथा बलिगृहं प्रकृताश्वमेधम् ॥६॥<br>
<br>
गात्रेण भाविमहिमोचितगौरवं प्रा-<br>
ग्व्यावृण्वतेव धरणीं चलयन्नायासी: ।<br>
छत्रं परोष्मतिरणार्थमिवादधानो<br>
दण्डं च दानवजनेष्विव सन्निधातुम् ॥७॥<br>
<br>
तां नर्मदोत्तरतटे हयमेधशाला-<br>
मासेदुषि त्वयि रुचा तव रुद्धनेत्रै: ।<br>
भास्वान् किमेष दहनो नु सनत्कुमारो<br>
योगी नु कोऽयमिति शुक्रमुखैश्शशङ्के ॥८॥<br>
<br>
आनीतमाशु भृगुभिर्महसाऽभिभूतै-<br>
स्त्वां रम्यरूपमसुर: पुलकावृताङ्ग: ।<br>
भक्त्या समेत्य सुकृती परिणिज्य पादौ<br>
तत्तोयमन्वधृत मूर्धनि तीर्थतीर्थम् ॥९॥<br>
<br>
 प्रह्लादवंशजतया क्रतुभिर्द्विजेषु<br>
विश्वासतो नु तदिदं दितिजोऽपि लेभे ।<br>
यत्ते पदाम्बु गिरिशस्य शिरोभिलाल्यं<br>
स त्वं विभो गुरुपुरालय पालयेथा: ॥१०॥<br>
<br>
सदा सर्वत्र गोविन्द नाम संकीर्तनम्<br>
गोविन्दा गोविन्दा <br>
श्री गुरुवायुरप्पा शरणं <br>
श्री हरये  नमः <br>
<br>
http://narayaneeyamtrans.blogspot.com/2018/10/tutorial-to-learn-narayaneeyam-dasakam.html<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
