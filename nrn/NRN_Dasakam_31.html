<!DOCTYPE html>
<html>
<head>
	<meta name="viewport" content="width=device-width, initial-scale=1">
	<link rel="stylesheet" href="https://cdn.jsdelivr.net/npm/bootstrap@5.1.3/dist/css/bootstrap.min.css" />
	<script defer src="https://cdn.jsdelivr.net/npm/bootstrap@5.0.2/dist/js/bootstrap.bundle.min.js"></script>
	
	<link rel="preconnect" href="https://fonts.googleapis.com">
	<link rel="preconnect" href="https://fonts.gstatic.com" crossorigin>
	<link href="https://fonts.googleapis.com/css2?family=Montserrat&display=swap" rel="stylesheet">
<style> body {   font-family: 'Montserrat', sans-serif; } </style>
</head>
<body>

<hr>
<div class="mx-4">
<div class="card" >
<h1 class="card-header display-5">Dasakam – 31</h1>
<h1 class="card-header display-5">Humbling the pride of Maha Bali</h1>
<div class="small m-4">
Story
</div>

<div class="card-body display-6">
Started 6-May-2023<br>
Raagam <br>
<br>
 प्रीत्या दैत्यस्तव तनुमह:प्रेक्षणात् सर्वथाऽपि<br>
त्वामाराध्यन्नजित रचयन्नञ्जलिं सञ्जगाद ।<br>
मत्त: किं ते समभिलषितं विप्रसूनो वद त्वं<br>
वित्तं भक्तं भवनमवनीं वाऽपि सर्वं प्रदास्ये ॥१॥<br>
<br>
तामीक्षणां बलिगिरमुपाकर्ण्य कारुण्यपूर्णोऽ-<br>
प्यस्योत्सेकं शमयितुमना दैत्यवंशं प्रशंसन् ।<br>
भूमिं पादत्रयपरिमितां प्रार्थयामासिथ त्वं<br>
सर्वं देहीति तु निगदिते कस्य हास्यं न वा स्यात् ॥२॥<br>
<br>
विश्वेशं मां त्रिपदमिह किं याचसे बालिशस्त्वं<br>
सर्वां भूमिं वृणु किममुनेत्यालपत्त्वां स दृप्यन् ।<br>
यस्माद्दर्पात् त्रिपदपरिपूर्त्यक्षम: क्षेपवादान्<br>
बन्धं चासावगमदतदर्होऽपि गाढोपशान्त्यै ॥३॥<br>
<br>
पादत्रय्या यदि न मुदितो विष्टपैर्नापि तुष्ये-<br>
दित्युक्तेऽस्मिन् वरद भवते दातुकामेऽथ तोयम् ।<br>
दैत्याचार्यस्तव खलु परीक्षार्थिन: प्रेरणात्तं<br>
मा मा देयं हरिरयमिति व्यक्तमेवाबभाषे ॥४॥<br>
<br>
याचत्येवं यदि स भगवान् पूर्णकामोऽस्मि सोऽहं<br>
दास्याम्येव स्थिरमिति वदन् काव्यशप्तोऽपि दैत्य: ।<br>
विन्ध्यावल्या निजदयितया दत्तपाद्याय तुभ्यं<br>
चित्रं चित्रं सकलमपि स प्रार्पयत्तोयपूर्वम् ॥५॥<br>
<br>
निस्सन्देहं दितिकुलपतौ त्वय्यशेषार्पणं तद्-<br>
व्यातन्वाने मुमुचु:-ऋषय: सामरा: पुष्पवर्षम् ।<br>
दिव्यं रूपं तव च तदिदं पश्यतां विश्वभाजा-<br>
मुच्चैरुच्चैरवृधदवधीकृत्य विश्वाण्डभाण्डम् ॥६॥<br>
<br>
त्वत्पादाग्रं निजपदगतं पुण्डरीकोद्भवोऽसौ<br>
कुण्डीतोयैरसिचदपुनाद्यज्जलं विश्वलोकान् ।<br>
हर्षोत्कर्षात् सुबहु ननृते खेचरैरुत्सवेऽस्मिन्<br>
भेरीं निघ्नन् भुवनमचरज्जाम्बवान् भक्तिशाली ॥७॥<br>
<br>
तावद्दैत्यास्त्वनुमतिमृते भर्तुरारब्धयुद्धा<br>
देवोपेतैर्भवदनुचरैस्सङ्गता भङ्गमापन् ।<br>
कालात्माऽयं वसति पुरतो यद्वशात् प्राग्जिता: स्म:<br>
किं वो युद्धैरिति बलिगिरा तेऽथ पातालमापु: ॥८॥<br>
<br>
पाशैर्बद्धं पतगपतिना दैत्यमुच्चैरवादी-<br>
स्तार्त्तीयीकं दिश मम पदं किं न विश्वेश्वरोऽसि ।<br>
पादं मूर्ध्नि प्रणय भगवन्नित्यकम्पं वदन्तं<br>
प्रह्लाद्स्तं स्वयमुपगतो मानयन्नस्तवीत्त्वाम् ॥९॥<br>
<br>
दर्पोच्छित्त्यै विहितमखिलं दैत्य सिद्धोऽसि पुण्यै-<br>
र्लोकस्तेऽस्तु त्रिदिवविजयी वासवत्वं च पश्चात् ।<br>
मत्सायुज्यं भज च पुनरित्यन्वगृह्णा बलिं तं<br>
विप्रैस्सन्तानितमखवर: पाहि वातालयेश ॥१०॥<br>
<br>
सदा सर्वत्र गोविन्द नाम संकीर्तनम्<br>
गोविन्दा गोविन्दा <br>
श्री गुरुवायुरप्पा शरणं <br>
श्री हरये  नमः <br>
<br>
http://narayaneeyamtrans.blogspot.com/2018/10/tutorial-to-learn-narayaneeyam-dasakam.html<br>
</div>
<div class="card-footer bg-transparent border-success"><i>Udhay's</i></div>
</div></div>
<br>
</body>
</html> 
